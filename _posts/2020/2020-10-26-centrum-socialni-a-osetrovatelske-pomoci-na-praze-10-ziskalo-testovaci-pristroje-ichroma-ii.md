---
layout: post
category: blog
title: Centrum sociální a ošetřovatelské pomoci na Praze 10 získalo testovací přístroje Ichroma I
date: '2020-10-26'
author: Michal Kočí
image: articles/2020/2020-10-26-centrum-socialni-a-osetrovatelske-pomoci-na-praze-10-ziskalo-testovaci-pristroje-ichroma-ii/.jpg
tags:
  - sociální bydlení
  - centrum sociální pomoci
  - terenní služby
  
comments: true
---

T**[Centrum sociální a ošetřovatelské pomoci](https://csop10.cz/)  (CSOP), pod které na Praze 10 spadají domovy seniorů, ale i terénní služby pomáhající klientům v místě jejich bydliště, v pátek obdrželo tři jihokorejské testovací přístroje Ichroma II. Doposud byl personál těchto zařízení pravidelně testován klasickými PCR testy. Testování pomocí přístroje Ichroma II je rychlejší a zároveň výrazně levnější.**

„_Vzhledem k tomu, že nejnáchylnější jsou k onemocnění COVID-19 senioři, rozhodli jsme se pravidelně testovat personál našich zařízení, který o klienty pečuje, abychom riziko nákazy minimalizovali. V tuto chvíli máme přes 200 zaměstnanců ve třech domovech pro seniory a terénních službách. Klasický PCR test nás stojí okolo 1500 korun, což v celkovém součtu představuje náklady přesahující 300 000 korun na jedno testování,“_ říká ředitelka CSOP Eva Lexová.

Tří analyzátory Ichroma II získalo CSOP darem od společnosti MK Market, která je dodala prostřednictvím e-shopu Rouskydosluzeb.cz včetně 150 kusů testů. Běžná cena jednoho přístroje je 24 900 korun a následný test vychází pouze na 309 korun. Jeho výsledky jsou známy do 12 minut, což výrazně zrychluje možnost učinit v sociálních zařízeních opatření, která zabrání možnému šíření nákazy. Přesnost analyzátorů je nad 95 %. Stejně jako u PCR testů se analyzují vzorky výtěru z nosohltanu. „_Pomocí těchto přístrojů je kromě COVIDU možné diagnostikovat přibližně čtyřicet dalších onemocnění, takže s jejích využitím počítáme i po skončení současné pandemie. Jejich nákup jsem konzultovala s několika řediteli obdobných zařízení a všichni se shodují na tom, že je jejich použití velmi efektivní,“_  doplňuje Lexová.

V nejbližší době bude v CSOP k obsluze těchto zařízení proškoleno 14 pracovníků z řad zdravotnického personálu, aby další vlna testování zaměstnanců již mohla proběhnout za pomoci nových analyzátorů. V případě podezření na nákazu u klientů CSOP budou i oni testováni pomocí jihokorejských přístrojů a při pozitivním výsledku následně odesláni k potvrzení nákazy PCR testem.

Pořízení stejného analyzátoru současně zvažuje i Úřad MČ Praha 10. „_Zvažujeme nákup přístroje Ichroma II, který bychom využili k testování zaměstnanců v první linii, tedy těch, kteří nejčastěji přicházejí do styku s veřejností,“_  potvrzuje radní pro sociální oblast a bezpečnost Michal Kočí
