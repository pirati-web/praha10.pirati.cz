---
layout: post
category: blog
title: MČ Praha 10 posílila úklid venkovních ploch, po 15 letech má nové dodavatele
date: '2020-11-22'
author: Petr Beneš
image: articles/2020/2020-11-22-mc-praha-10-posilila-uklid-venkovnich-ploch-po-15-letech-ma-nove-dodavatele.jpg
tags:
  - Životní prostředí
comments: true
---

**Po více než 15 letech se nám nyní podařilo vybrat nové dodavatele. Pozitivním a současně překvapivým výsledkem tohoto tendru je skutečnost, že nabídková cena za soubor tří zakázek na údržbu zeleně je o téměř o 20 miliónů nižší, než dosud platné smlouvy, přestože obecné ceny výkonů v této oblasti na trhu výrazně vzrostly.**

Svoz odpadkových košů na ulicích, strojní úklid psích exkrementů, zimní čištění chodníků či odvoz černých skládek z veřejných ploch. Tyto činnosti musí nově vykonávat společnosti, které si MČ Praha 10 najímá na úklid svého území. Správní firma PRAHA 10 – Majetková a.s. navíc pečuje o vybraná místa, jež jsou sice na Desítce, ale zároveň ve vlastnictví Hlavního města Prahy.

„Čistotu veřejného prostoru, občané vnímají velmi citlivě, a ani já v tomto směru nejsem výjimkou. Proto jsem věnovala velké úsilí tomu, abychom úklid oproti minulosti posílili a zefektivnili,“ říká pirátská místostarostka Jana Komrsková, která měla vypsání veřejné zakázky „Úklid chodníků a svoz odpadkových košů na území MČ Praha 10“ ve své gesci.

K němu došlo už v minulém roce, v tom letošním byli vybráni dodavatelé a došlo k podpisu smluv. Od 1. listopadu zajišťuje společnost Zenova úklid v oblasti Vršovic (zahrnuje i katastr Vinohrad a Michle) a AVE v Záběhlicích (vč. části Strašnic a Michle). Oblast Malešic a části Strašnic převezme 1. ledna příštího roku firma AKROP.

„_Naším cílem nebylo jen vybrat nové dodavate__le, ale především koncepčně rozšířit spektrum činností, za které jsou zodpovědní. Dříve byl úklid chodníků so__učástí mandátní smlouvy zahrnující i zeleň, nyní jsme obě oblasti oddělili. Do úklidu nově spadá i pravidelný svoz odpadkových košů, které jsou rozmístěny mimo zelené plochy. Doplnili jsme také odvoz černých skládek, které bohužel stále vznikají zejména v okolí nádob na tříděny odpad. Jejich likvidace byla doposud nekoncepčně řešena samostatnými objednávkami. Strojní úklid psích exkrementů a zimní čištění chodníků nově patří mezi standardní činnosti, které jsou smlouvami pokryty_,“ vypočítává místostarostka Komrsková.

„Z konkrétních úkonů bych pak jako novinku zmínila, že firmy budou zajišťovat kromě ručního i strojní úklid chodníků či vymetání prostor citybloků přiléhajících k chodníkům. Vybrané ulice a koše se budou uklízet a svážet i v neděli,“ doplňuje Jana Komrsková.

PRAHA 10 – Majetková, správní firma městské části, navíc pravidelně uklízí v deseti lokalitách, které byly vytipovány na základě zkušeností pracovníků úřadu z terénu a podnětů ze strany občanů. „_Většinu z nich nemáme povinnost uklízet, protože jsou ve vlastnictví Hlavního města Prahy, obyvatelé ale berou Desítku jako celek a spolupráce s Magistrátem nám v této oblasti přijde velmi účinná_,“ vysvětluje Jana Komrsková.

K tématu jsme psali dříve  [zde](https://pirati10.cz/udrzba-verejne-zelene-a-uklid-chodniku-v-praze-10-na-prahu-zmeny/)  a  [zde](https://pirati10.cz/praha-10-vypsala-vyznamnou-verejnou-zakazku-na-zelen/).
