---
date: 2022-07-12
category: blog
title: 'MČ Praha 10 bude rekonstruovat budovu svých jeslí'
layout: post
author: mediální tým
image: articles/2022/2022-07-26-zasadni-pripominky-mc-praha-10-k-navrhu-metropolitniho-planu-byly-zastupitelstvem-jednoznacne-schvaleny.jpg
tags:
---


###### **Desátá městská část připravuje rozsáhlou rekonstrukci budovy v Jakutské ulici. Ta byla postavená v 60. letech minulého století a od té doby slouží dětem předškolního věku – původně zde byly jesle, v posledních letech  [v objektu fungují dětské skupiny](https://csop10.cz/nase-sluzby/ostatni-sluzby/stredisko-sluzeb-pro-deti-a-rodice-detske-skupiny/jak-postupovat-v-pripade-zajmu.aspx).  
Nyní Desítka chystá kompletní přestavbu budovy, Rada dnes schválila vypsání veřejné zakázky na její rekonstrukci.**

Dětské skupiny provozuje Centrum sociální a ošetřovatelské pomoci v Praze 10, příspěvková organizace radnice a navštěvuje je 55 dětí od jednoho roku do 3 let. Tři dětské skupiny v Jakutské jsou k dispozici jak na celoměsíční docházku, tak na příležitostné hodinové hlídání.

Hodláme výrazně zvýšit pohodlí zázemí dětí, proto jsme na Radě dali zelenou rekonstrukci. Vzhledem k tomu, že se jedná o opravdu letitou budovu, bude po skončení stavebních prací nové prakticky všechno. Podchycením základů zlepšíme statiku objektu, postavíme novou kuchyň, střechy se solárními panely, terasy v nadzemním podlaží se opět budou moci využívat, samozřejmostí jsou úplně nové toalety či okna.

Samotné stavební práce budou zahájeny na podzim a měly by trvat 12 měsíců, dětské skupiny budou po tu dobu přesunuté do budovy mateřské školy Jasmínová.  **„**_O skupiny mají naši rodiče dlouhodobě velký zájem. Určitě si zaslouží, aby jejich děti trávily svůj čas v moderním prostředí, v kterém budou jistě spokojenější. Stávající budova je de facto technicky ve stavu z 50. let minulého století_**,“** říká náš radní Michal Kočí pro sociální oblast, zdravotnictví a rodinnou politiku. „_Cílem dětských skupin je podpořit rodiny při slaďování pracovního a osobního života,_**“** dodává.
