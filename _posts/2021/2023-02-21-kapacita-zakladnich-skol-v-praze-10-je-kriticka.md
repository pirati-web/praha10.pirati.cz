---
date: 2023-02-21
category: blog
title: 'Kapacita základních škol v Praze 10 je kritická'
layout: post
author: mediální tým
image: articles/2023/2023-02-21-kapacita-zakladnich-skol-v-praze-10-je-kriticka.jpg
tags:
---


###### „Krizový plán není zpracován z toho důvodu, že se nenacházíme v krizové situaci“, věta z odpovědi na dotaz, jaký má MČ Praha 10 krizový plán, pokud se jí nepodaří zajistit podmínky pro školní docházku dětí z Prahy 10.

[Dle § 178 odst. 1 školského zákona](http://zakony.centrum.cz/skolsky-zakon/cast-17-paragraf-178)  je obec povinna zajistit podmínky pro plnění povinné školní docházky dětí s místem trvalého pobytu na jejím území.

###### Jaká je aktuální situace na Praze 10?

Reálná kapacita ZŠ zřízených MČ Praha 10 je cca 6 800 žáků. K 1. 9. 2022 je však navštěvovalo 7 566 žáků. Ruší se odborné učebny, snižuje kapacita družin, neotevírají se přípravné třídy, počet žáků je na max.: 34 ve třídě. Piráti v minulém volebním období opakovaně s odkazem na [demografickou studii](https://strategieprodesitku.cz/wp-content/uploads/2021/01/2020_22.RMC_02_priloha_n.pdf)  z roku 2020 apelovali na radního Davida Kašpara (STAN/Vlasta), aby situaci řešil. Bohužel, nestalo se tak, a to ani přesto, že v uvedené studii se mj. uvádí, že „_Počet dětí ve věku základní školní docházky v příštích 8 letech naroste o cca 1 400. Nárůst proběhne velmi rychle a stávající kapacity nebudou s největší pravděpodobností stačit již příští školní rok_„.

Současný radní, Ondřej Počarovský (Společně/TOP09) byl členem rady, která v roce 2018 bezdůvodně prodloužila nájemní vztah ([den před ustavujícím zastupitelstvem](https://pirati10.cz/tag/vsfs/)) soukromé Vysoké škole finanční a správní (VŠFS) ve třech školských budovách v ul. Estonská a Kodaňská do roku 2031. Možnost využít nyní předmětné budovy pro povinnou školní docházku dětí by neutěšenou situaci s kapacitou budov a tříd vyřešila. Otevření zrekonstruované Nové školy u metra Strašnická v roce 2024 s kapacitou 360 žáků situaci zmírní, ovšem nevyřeší.

Nezodpovědný přístup obou výše jmenovaných pánů odnáší děti. Dostaví-li se k zápisům do 1. ročníků víc dětí, než je dovolená kapacita školy/tříd, bude z uchazečů losován adekvátní počet. Neumístěným spádovým dětem bude nabídnuta jiná ZŠ na či mimo území Prahy 10.

![](https://pirati10.cz/wp-content/uploads/2023/02/Naplnenost-ZS.png)

Kapacita a počty žáků ZŠ v Praze 10 k 30. 9. 2022 Zdroj: MŠMT

![](https://pirati10.cz/wp-content/uploads/2023/02/Poctyzaku.png)

Výňatek z demografické analýzy, Soukup 2020: https://strategieprodesitku.cz/wp-content/uploads/2021/01/2020_22.RMC_02_priloha_n.pdf
