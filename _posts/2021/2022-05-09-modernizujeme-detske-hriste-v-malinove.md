---
date: 2022-05-09
category: blog
title: 'Modernizujeme dětské hřiště v Malinové'
layout: post
author: mediální tým
image: articles/2022/2022-05-09-modernizujeme-detske-hriste-v-malinove.jpg
tags:
---


Kdo si hraje, nezlobí! Dětské hřiště podněcovat také tvořivost, estetické cítění a to, aby si z něj děti odnášely dobrý pocit. Prostě, aby se tam cítili příjemně děti, ale i rodiče.

Druhého května začala MČ Praha 10 s rozsáhlou rekonstrukcí dětského hřiště Malinová. Modernizace plochy pro rodiče s dětmi vyjde na 3,7 miliony korun a zahrnuje jak instalování nových herních prvků, tak opravy a úpravy povrchů. Jedná se o jednu z největších rekonstrukcí veřejně přístupných hřišť, kterou naše radnice za poslední roky realizovala.

Důvodem stavebních prací je zhoršující se technický stav herního vybavení, ale i snaha o vylepšení a kultivaci celého prostoru. V něm návštěvníci nově najdou řadu moderních herních prvků, jako jsou nejrůznější druhy prolézaček či houpaček, chybět nebude populární skluzavka a samozřejmě pískoviště. Na místo přibydou nové zatravněné plochy, sportovní povrchy budou opravené a zpevněné chodníčky rozšířené. Pro odpočinek či malý piknik budou sloužit lavičky se stolky.

Hřiště bude nadále sloužit především menším, ale na své si přijdou i větší děti. Rekonstrukce bude dokončená v průběhu letošního července.
