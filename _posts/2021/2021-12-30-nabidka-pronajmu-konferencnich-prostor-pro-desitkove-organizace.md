---
date: 2021-12-30
category: blog
title: 'Nabídka pronájmu konferenčních prostor pro desítkové organizace'
layout: post
author: mediální tým
image: articles/2021/2021-12-30-nabidka-pronajmu-konferencnich-prostor-pro-desitkove-organizace.jpg
tags:
---


**Desítkové neziskové organizace dlouhodobě poptávaly možnost pronájmu prostor pro pořádání seminářů či workshopů za dostupné finanční náklady. (Nejen ony) tuto možnost od ledna 2022 mají.**

[Centrum sociální a ošetřovatelské pomoci](https://csop10.cz/nase-sluzby.aspx)  (CSOP) od 1. ledna 2022 nově nabízí pronájem moderního multifunkčního prostoru v Domově seniorů Zámeček v Moskevské ul. ve Vršovicích. Jedná se o dvě místnosti o celkové ploše 183 m2 – zasedací místnost pro cca 50 osob a přilehlý kinosál. Prostor nabízí bezbariérový přístup do budovy, barový kout i bezbariérové sociální zázemí. Mohou se zde samozřejmě konat i firemní akce, sousedská setkání, rodinné oslavy či schůze SVJ. Jedná se o dobře dopravně dostupnou lokalitu (tram i vlak) v malebné části Vršovic.

Zájemci si mohou prostory pronajmout celoročně v pracovní dny v době od 8:00 do 17:00 hodin. Bližší informace naleznete  **[zde](https://csop10.cz/aktualne)**.

Nabídka pronájmu prostor je další z mnoha rozvojových kroků, které CSOP v tomto volebním období činí – rozšiřuje a zkvalitňuje paletu svých služeb a současně dbá na hospodárný provoz.

Plníme další bod  [desítkového pirátského programu](https://praha10.pirati.cz/program/)  v oblasti podpory rozvoje občanských a spolkových aktivit. Jsme prostě opět #Naprahuzměny!
