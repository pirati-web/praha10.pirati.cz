---
date: 2022-05-17
category: blog
title: 'ZAČALA REKONSTRUKCE NOVÉ STRAŠNICKÉ ŠKOLY. OTEVŘE SE ZA DVA ROKY'
layout: post
author: mediální tým
image: articles/2022/2022-05-25-zacala-rekonstrukce-nove-strasnicke-skoly-otevre-se-za-dva-roky.jpg
tags:
---

Dnešním symbolickým poklepáním na základní stavební kámen odstartovala očekávaná rekonstrukce. Secesní Nová strašnická škola, od roku 2014 kulturní památka, je zavřená už třináct let a od té doby čeká na svou opravu.

Jedná se o velkou rekonstrukci ikonického objektu, a podle toho jsme také přistupovali k projektu, který jsme po našich předchůdcích upravili směrem k větší střídmosti. Vycházíme z původních dispozic, zásahy do zachovaných konstrukcí budou minimální. Děti se mohou těšit na dvanáct kmenových učeben, chybět nebude jídelna s vlastní kuchyní. Vedle školy vznikne polyfunkční sportovní hřiště s nízkou tribunou, v parčíku západně od budovy přibydou nové cestičky, stromy i odpočinkové plochy.

Rekonstrukce kulturních památek, kam spadá i tato školní budova postavená v secesním slohu, je pro stavaře vždy zajímavá, ale i náročná. Jednak zachraňujeme chátrající objekt a navracíme mu život, současně také máte možnost obdivovat ruční práci dřívějších stavařů. Pravda, i my se zde setkáme ne zrovna s odbornými zásahy, ale fakt, že svislé konstrukce jsou relativně zachovalé, ukazuje na kvalitně odvedenou práci a i my se vynasnažíme, aby po rekonstrukci škola dobře sloužila dalším generacím dětí. Časově náročné budou restaurátorské práce na reliéfních prvcích na fasádě či římsách, a stavaře tak čeká úzká spolupráce s NPÚ.

Některé nové prvky, které v objektu školy vzniknou. Do dvorní fasády objektu je nově začleněn výtah, který propojuje všechna patra školy a umožňuje tak bezbariérové užívání stavby. Revitalizace školního dvora umožní studentům trávit volný čas na čerstvém vzduchu. Nad dvorním vstupem do budovy jsou na fasádě nově osazeny veliké hodiny, které dodávají tomuto vedlejšímu vstupu důležitost a napomáhají orientaci.

Po dlouhých letech se konečně podařilo zahájit rekonstrukci, kterou zachráníme kulturní památku, a zároveň navýšíme kapacity našich základních škol. Děti se budou moci učit v krásném prostředí, které bude nové, kvalitní a zároveň bude historicky a kulturně hodnotné.

Žáci se mohou těšit na 12 kmenových učeben, družinu, 4 odborné učebny a 2 tělocvičny, jejich učitelé na 5 kabinetů, 5 kanceláří a sborovnu, všichni pak na jídelnu s vlastní kuchyní.

Vedle školy vznikne polyfunkční sportovní hřiště s nízkou tribunou, v parčíku západně od budovy přibydou nové cestičky, stromy i odpočinkové plochy

Za nás dnes poklepali na základní kámen  [Vít Šimral – pražský radní](https://www.facebook.com/piratsimral/?__cft__[0]=AZXV-wLNT6XKarkKqzuN5gs3syJAaF41-bkI3ix_5-cxFeXo8rNK9kj8-jE_azkKo2KUdNcr4BFUfSnMhsRq4gPvuEu_5PY1ZcxzoRuwWo0aX140OexU_3u5QAZOYtd9JOZ6V2VuYMvXNOFF9n3LrJobyXifiHbBCc_EhAaKQpg9SdMfICtQa5Lj7cAn6mvHdWE&__tn__=kK-R)  a  [Jana Komrsková, 1. místostarostka Prahy 10](https://www.facebook.com/komrskova.jana/?__cft__[0]=AZXV-wLNT6XKarkKqzuN5gs3syJAaF41-bkI3ix_5-cxFeXo8rNK9kj8-jE_azkKo2KUdNcr4BFUfSnMhsRq4gPvuEu_5PY1ZcxzoRuwWo0aX140OexU_3u5QAZOYtd9JOZ6V2VuYMvXNOFF9n3LrJobyXifiHbBCc_EhAaKQpg9SdMfICtQa5Lj7cAn6mvHdWE&__tn__=kK-R).
