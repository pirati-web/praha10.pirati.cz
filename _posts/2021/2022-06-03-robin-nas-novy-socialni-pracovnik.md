---
date: 2022-06-03
category: blog
title: 'ROBIN – náš nový sociální pracovník'
layout: post
author: mediální tým
image: articles/2022/2022-06-03-robin-nas-novy-socialni-pracovnik.jpg
tags:
---

**ROBIN** – měří něco přes metr, připomíná kluka v džínových lacláčích na koloběžce.

V  [Centru sociální a ošetřovatelské pomoci](https://www.csop10.cz/hlavni-stranka.aspx)  (CSOP) bude pracovat do konce letošního roku na rozličných místech.

Umí spoustu věcí, kterými ulehčí mnohdy přetíženému personálu a zároveň potěší klienty. Je naprogramovaný k tomu, aby reagoval na hlasové povely, komunikoval se seniory, předčítal jim zprávy z internetu a hrál třeba bingo. Klientům vypráví vtipy, hraje písničky na přání, je pro ně vítaným zpestřením. Umí rovněž zprostředkovat kontakt s rodinou pomocí videohovoru nebo fotografií, pomáhá s ergoterapií. Když na to přijde, s pomocí přístrojů zvládne změřit tlak, tep i teplotu. Reaguje na doteky, otáčí se za nimi. Největší odměnou za jeho práci je drbání za uchem.

Vývoj robota v zájmu rozvoje asistivních technologií v sociálních službách trval okolo roku a probíhal ve spolupráci společnosti HIGH TECH PARK a ČVUT.

CSOP robota získala do svých služeb díky sponzorskému příspěvku. Děkujeme!






