---
date: 2022-01-10
category: blog
title: 'Rapidní zvýšení cen energií se Prahy 10 díky Pirátům letos nedotkne'
layout: post
author: mediální tým
image: articles/2022/2022-01-20-rapidni-zvyseni-cen-energii-se-prahy-10-diky-piratum-letos-nedotkne.jpg
tags:
---

Když jsme v listopadu 2018 přebírali radnici, činily výdaje za energie a vodu cca 6-7% rozpočtu Prahy 10. 65 – 80 mil Kč se každoročně prostě zaplatilo, kontrola nebo snaha o úspory nebyla prakticky žádná.

Na radnici Prahy 10 chyběla odpovědná osoba zabývající se energetikou, v evidenci odběrných míst byl nepořádek napříč několika odbory a rozdíly mezi nevyššími a nejnižšími cenami za elektřinu pro naše školy byly skoro dvojnásobné.
  
„Naším prvním krokem byl centrální nákup plynu a elektřiny  [na burze](https://www.cmkbk.cz/sekce/energeticka-burza/). Poprvé jsme tímto způsobem energie nakoupili pro rok 2020 a následně, v období příznivých cen, na roky 2021 a 2022. Dosažené ceny 1320 Kč za MWh silové elektřiny a 440 Kč za MWh plynu v současné době výrazně pomáhají našemu napjatému rozpočtu. Přitom podle průzkumu Sdružení místních samospráv bude nejméně  [čtyřicet procent obcí letos nuceno citelně navýšit rozpočet na energie](https://www.smscr.cz/cz/tiskove-zpravy/2831-2021-11-24).

**Díky našim krokům se rapidní zvýšení cen energií Prahy 10 zatím nedotkne,**“ říká náš zastupitel Ivan Mikoláš, předseda výboru pro strategické investice a veřejné zakázky.
