---
date: 2022-09-02
category: blog
title: 'Do voleb jdeme s číslem 3!'
layout: post
author: mediální tým
image: articles/2022/2022-09-02-do-voleb-jdeme-s-cislem-3.png
tags:
---

###### Ze záběhlického plácku využívaného na občasné protažení těla vzniká opravdové sportoviště! Plocha v Práčské ulici je nově zarovnaná, rozšířená a upravená, fotbal na zdejším hřišti tak získává nový rozměr. Městská část sem navíc zavěsila basketbalové koše a brzy přibydou sloupky na síť pro volejbal, tenis či nohejbal.

Místo nedaleko skautské klubovny původně fungovalo jako plac pro neorganizovanou hru míčových sportů. Desátá městská část ho již v minulosti doplnila o branky na fotbal a o hrazení, aby míče často nelétaly mimo hřiště.

„_Pak se na nás obrátili skauti, že by uvítali, kdybychom plácek ještě víc zvelebili. V průběhu prázdnin jsme proto celou plochu vyrovnali a částečně rozšířili. Úplně nově jsme přidali basketbalové koše a dalším krokem bude osazení tyčí na síť pro tenis, volejbal nebo nohejbal. Hřiště budou obsluhovat zástupci klubovny_,“ popisuje naše místostarostka Jana Komrsková, která je na vršovické radnici odpovědná za životní prostředí i sport.

Na šotolinové ploše jsou i nové lavičky pro náhradníky kolektivních sportů a případnou relaxaci, nechybí ani odpadkový koš.
