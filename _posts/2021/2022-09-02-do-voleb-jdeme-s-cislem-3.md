---
date: 2022-09-02
category: blog
title: 'Do voleb jdeme s číslem 3!'
layout: post
author: mediální tým
image: articles/2022/2022-09-02-do-voleb-jdeme-s-cislem-3_2.jpg
tags:
---


###### Milí sousedé,  
  
díky Vaší důvěře ve volbách v roce 2018 jsme získali možnost měnit poměry na radnici městské části Praha 10, které se do té doby nelichotivě přezdívalo „Zátoka sviní“.  
  
V souladu s pirátským důrazem na transparentnost, hospodárnost a morální bezúhonnost jsme revidovali a postupně ukončovali nevýhodné smluvní vztahy a zaváděli nové formy nakládání s obecním majetkem.  Položili jsme základy energetického managementu, zahájili jsme efektivní údržbu zeleně, chodníků, hřišť a sportovišť.  
  
Výsledkem jsou mnohamilionové úspory, přehledná evidence a jednodušší organizace správy obecního majetku. Povedlo se nám rovněž zavést nové sociální služby, a to včetně výstavby nového klubu pro  mládež ve Vršovicích. Úspěšně jsme také dokončili rekonstrukci polikliniky Malešice a zahájili rekonstrukci tzv. nové strašnické školy.  
  
Vnímáme Vaše starosti v důsledku pandemie, energetické krize, inflace a dalších těžkostí současnosti. Vždy budeme na Vaší straně a v příštích čtyřech letech se chceme zaměřit hlavně na:  
  
**•  školství**  –  s ohledem na demografický vývoj a společenskou situaci nás čeká mnoho výzev. Od navýšení kapacity škol a školek, po podporu práce školních psychologů a motivace pedagogických  pracovníků;  
  
**•  bydlení** –  potřebujeme stavět výrazně více dostupných bytů než doposud. V celé Praze se to díky pirátskému vedení děje, staví se rekordní počet nových bytů a tento trend musíme i v dalších letech  udržet;  
  
**•  energetiku** –  budeme pokračovat v námi započatém trendu efektivního využívání energií a vody. Zároveň podpoříme rozvoj komunitní energetiky tam, kde to bude v možnostech městské části, a to včetně  tlaku na změnu nevyhovující legislativy;  
  
**•  životní prostředí**  –  nadále budeme klást důraz na množství a kvalitu veřejné zeleně i reagovatna klimatickou změnu. Pojďme společně vysázet další stromy, které budou chladit naše ulice.  
  
Těší nás, že díky průhlednému řízení není Praha 10 za celé čtyři roky spojována s žádným korupčním ani jiným skandálem. Praha 10 má dobrou pověst i jméno.  
  
**Podpořte Piráty v komunálních volbách, které se konají v pátek a v sobotu 23.  –  24. září 2022.**  
Budete tak mít záruku, že Praha 10 zůstane bez korupčních kauz i nadále.  

----------

###### Náš program naleznete  [**zde**](https://pirati10.cz/komunalni-volby-2022/program-pro-komunalni-volby-2022/).  
Pirátské listy jsou  **[zde](https://pirati10.cz/piratske-listy/)**.
