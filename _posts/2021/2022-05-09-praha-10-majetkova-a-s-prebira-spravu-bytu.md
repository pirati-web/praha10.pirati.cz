---
date: 2022-05-09
category: blog
title: 'Praha 10 – Majetková, a.s. přebírá správu bytů'
layout: post
author: mediální tým
image: articles/2022/2022-05-09-praha-10-majetkova-a-s-prebira-spravu-bytu.jpg
tags:
---

Za stručnou informací uvedenou v nadpise se schovává úsilí 3,5 roku snah za ozdravení zmíněné městské akciové společnosti.

Společnost [PRAHA 10 – Majetková, a.s.](https://www.majetkova.cz/)  jsme přebrali s de facto chybějícím účetnictvím za roky 2017-18 (sic!). To znamenalo jeho rekonstrukci i odepsání a zdanění několika milionů nedaňových odpisů v důsledku minulých chyb. Na doporučení právníků jsme se dohodli na mimosoudním vyrovnání s bývalými účetními.

**Co se v městské firmě za pirátského působení změnilo?**  Mimo jiné:

-   za právní služby v roce 2018 se zaplatilo přes 3 mil. Kč, dnes platíme v řádu statisíců za vedení soudních sporů, veřejné soutěže apod.;
-   za zastupování v SVJ platil úřad 5 mil. Kč, dnes tuto činnost vykonává jediný referent úřadu;
-   vypověděli jsme nevýhodnou smlouvu na pronájem parkovišť, který dnes, místo cca 100 tis. Kč, vynáší několik milionů (sic!);
-   „Majetkovou“ postupně opustila polovina původních zaměstnanců;
-   vybrali jsme nového ředitele z více, než padesáti uchazečů.
-   **Dnes je firma transparentně vedená, poctivě vydělává a je připravena na převzetí správy bytového fondu městské části.**
