---
date: 2022-05-07
category: blog
title: 'Nová linka "E" metra na Praze 10 – přibude stanice "Vršovická radnice"'
layout: post
author: mediální tým
image: articles/2022/2022-05-08-nova-linka-e-metra-na-praze-10-pribude-stanice-vrsovicka-radnice.jpg
tags:
---

Magistrát hl. m. Prahy dnes vydal skvělou zprávu pro všechny obyvatele Prahy 10. Nová linka metra, trasa E, údajně povede přímo ze sídla radnice MČ Praha 10 do centra metropole, do stanice metra Staroměstská.

Při plánování trasy D se totiž zjistilo, že za posledních 28 let, se mnoha generacím desítkových politiků podařilo vybudovat mimořádný tunel mezi vršovickou radnicí a magistrátem. Tunel je prý takových rozměrů, že zbývá pouze dokopat posledních pár metrů, aby dosáhl do stanice metra Staroměstská a osadit koleje. Podle odhadu Magistrátu se vše potřebné s přehledem zvládne do říjnových voleb.

Experti tvrdí, že když vše půjde podle plánu, svezou se první cestující novou linkou E již příští rok. Jelikož na tunel významně přispěli právě daňoví rezidenti Prahy 10, budou mít dopravu na lince zdarma. Praxe tak jasně ukazuje, že volit zkušené tuneláře se prostě vyplácí.

Pusťte nás na ně s humorem!

Krásného Apríla všem přejí Piráti Prahy 10
