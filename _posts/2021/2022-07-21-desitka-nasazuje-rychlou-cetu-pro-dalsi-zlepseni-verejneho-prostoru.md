---
date: 2022-07-21
category: blog
title: 'Desítka nasazuje Rychlou Četu pro další zlepšení veřejného prostoru'
layout: post
author: mediální tým
image: articles/2022/2022-07-21-desitka-nasazuje-rychlou-cetu-pro-dalsi-zlepseni-verejneho-prostoru.png
tags:
---

**Občané Desítky mohou nově využívat služeb tzv. Rychlé Čety. Ta se postará o drobné úpravy a opravy ve veřejném prostoru, případně o bleskový úklid konkrétních míst. Obyvatelé si Četu mohou „přivolat“ telefonem nebo prostřednictvím formuláře na webu městské části.**

_„Rychlou Četu tvoří zaměstnanci radnice, našich správních firem a akciové společnosti PRAHA 10 – Majetková. Princip je jednoduchý: Lidé nám dají podnět, my ho okamžitě vyhodnotíme a pošleme na místo naši opravářsko-úklidovou jednotku,“_  popisuje naše místostarostka Jana Komrsková, která na radnici zodpovídá mj. za oblast životního prostředí.

**„**_Cílem naší nové služby je řešit rychle drobné nedostatky ve veřejném prostoru. Tedy například opravu herního prvku na dětském hřišti, který se zrovna rozbil, či úklid aktuálně znečištěného místa. Vzhledem k velikosti naší městské části není reálné, abychom se o všech podobných nešvarech hned dozvěděli. Naopak občané, kteří jsou v daném místě doma, je zaregistrují okamžitě, a pokud nám o nich dají vědět, můžeme hned zjednat nápravu,“_  vysvětluje místostarostka Komrsková.

Zažádat o Rychlou Četu občané mohou na , kde je pro ně připravený  **[jednoduchý formulář](https://www.survio.com/survey/d/F4W8J0M1E8L3I4L0T)**. Stačí zadat přesnou lokalitu a popsat zjištěný nedostatek. Radnice zřídila také  **speciální telefonní linku na čísle 605 197 625**.  _„Prosím o podněty na opravdu jednodušší práce. Složitější opravy či rozsáhlejší rekonstrukce řešíme jinými způsoby. Naši pracovníci jsou takovými ´hodinovými manžely´ pro veřejný prostor,“_ říká Jana Komrsková.
