---
date: 2022-12-08
category: blog
title: 'Opozice svolává jednání zastupitelstva, Praha&nbsp;10 stále nemá předsedu kontrolního výboru a míří do provizoria'
layout: post
author: mediální tým
image: articles/2022/2022-12-08-opozice-svolava-jednani-zastupitelstva.jpg
tags:
---

###### **Svolání zastupitelstva MČ Praha 10 si kvůli nečinnosti starosty Martina Valoviče (ODS) musela vyžádat opozice, doložila k tomu potřebných 15 podpisů zastupitelů. Současná rada totiž vládne bez funkčního kontrolního výboru, a přitom schvaluje zakázky za desítky milionů korun. Zastupitelé budou požadovat vysvětlení, proč nebyl předložen ke schválení rozpočet na rok 2023 a Prahu 10 tak zcela jistě čeká rozpočtové provizorium.**

_“Pan starosta zaspal. Co nejrychlejší svolání zasedání zastupitelstva je stěžejní. Chybí předseda kontrolního výboru, směřujeme do rozpočtového provizoria a radnice nám dál padá na hlavu. V zájmu občanů Prahy 10 by měla městská rada se zastupitelstvem znovu projednat i materiály, které již stihla od listopadu schválit a jsou tam např. dotace na paliativní péči,”_  říká naše zastupitelka Jana Komrsková.

Starosta Valovič  [na listopadovém ustavujícím zastupitelstvu veřejně slíbil](https://praha10.cz/Portals/0/docs/RaZ/steno/s2022-2026/steno_ustavujici.pdf?ver=2022-11-21-094501-220), že další zasedání zastupitelstva se bude konat ještě v prosinci, následně však radnice oznámila nejbližší termín až na 30. ledna 2023.

###### Předběžný program opozicí svolaného prosincového zasedání zastupitelstva je následující:

1) Informace návrhu rozpočtu 2023 a jeho časový harmonogram

2) Volba předsedy kontrolního výboru ZMČ

3) Volba předsedy výboru pro životní prostředí ZMČ

4) Aktuální situace objektu Černokostelecká/Malínská

5) Rekonstrukce Radnice – harmonogram rekonstrukce, dosavadní náklady na rekonstrukci (projektová příprava a další), přehled přidělených dotací a jejich čerpání

Zasedání zastupitelstva MČ se musí konat v souladu se zákonem  č. 131/2000 Sb., o hlavním městě Praze nejpozději do 15 dnů ode dne, kdy byla žádost doručena Úřadu Městské části Praha 10.

**Jednání zastupitelstva je veřejné**  a je přenášeno online.  
Občané mohou vystoupit k projednávaným bodům či vystoupit s vlastním příspěvkem v pevném čase (aktuálně v 17 hod.). Podrodněji v  [Jednacím řádu zasedání Zastupitelstva MČ Praha 10](https://praha10.cz/Portals/0/docs/RaZ/JR_ZMC_21_6_2021.pdf?ver=2021-07-01-142943-350).
