---
date: 2022-07-06
category: blog
title: 'Zásadní připomínky MČ Praha 10 k návrhu Metropolitního plánu byly zastupitelstvem jednoznačně schváleny'
layout: post
author: mediální tým
image: articles/2022/2022-07-26-zasadni-pripominky-mc-praha-10-k-navrhu-metropolitniho-planu-byly-zastupitelstvem-jednoznacne-schvaleny.jpg
tags:
---

V uplynulém týdnu předala  [Jana Komrsková, 1. místostarostka Prahy 10](https://www.facebook.com/komrskova.jana/?__cft__[0]=AZWqvhUr99wmusaGSsQYuWy2pkefKBUbULcig-37v0QXGCNfBQGTvnkVWNByP8laQZRAuJ-ZaTZvDH_1GEzbMvL-z-HavHHyIQVmIv9nONDl__QChsppXE7DPtzCy4CYaQGAdHyCAuDcQI5lN4lcMN3-m2jdPsl9DJYp4IXuOAj2lJaUSluJophEani99YhQi1tIulucTOPihSLWTRY8We77&__tn__=kK*F)  magistrátu soubor Zásadních připomínek k návrhu Metropolitního plánu, které schválilo naprostou většinou hlasů zastupitelstvo městské části na svém jednání 27.6.2022.

###### Co je Metropolitní plán?

Metropolitní plán je připravovaný nový územní plán sídelního útvaru hl. m. Prahy, pořizovaný od roku 2013.

Zásadními tématy budoucího rozvoje MČ ve vztahu k Metropolitnímu plánu (a nejen k němu) jsou:

-   **Transformační území Bohdalec – Slatiny – Brownfield Strašnice  
    **Připomínky k transformačnímu území Bohdalec – Slatiny jsou koncipovány v souladu s urbanistickou studií Bohdalec – Slatiny – Brownfield Strašnice (2019), kterou dne 16. 12. 2019 schválilo Zastupitelstvo MČ Praha 10 (usn. číslo 13/3/2019) a současně uložilo Radě MČ Praha 10 zohledňovat ve svých rozhodnutích týkajících se připomínkování Metropolitního plánu v procesu projednávání, ve smyslu §50 zákona č. 183/2006 Sb., zákon o územním plánování a stavebním řádu, v platném znění (stavební zákon), a při rozhodováních týkajících se územního rozvoje městské části Praha 10.
-   **Malešická průmyslová oblast**  
    Připomínky k Malešické průmyslové oblasti vycházejí z dlouhodobé strategie MČ Praha 10 o urbanizaci tohoto území a jeho budoucí transformaci v novou městskou čtvrť s částečně obytným využitím.

Zastupitelé jednoznačně deklarovali napříč politickým spektrem shodu na odborně připravených připomínkách, které řeší např.:

-   pěší prostupy v území,
-   budoucí rozvoj oblastí Slatin,
-   Malešické průmyslové oblasti,
-   ochranu přírodního charakteru Trojmezí,
-   nové stezky,
-   veřejnou vybavenost.Tato shoda je podle nás zárukou konzistentního postoje i v následujících čtyřech letech, které odstartují po zářijových komunálních volbách.  
    Kompletní materiál předložený Zastupitelstvu MČ Praha 10 je k dispozici  [**zde**](https://praha10.cz/vedeni-a-sprava-mc/zastupitelstvo-mc/usneseni/agenttype/view/usneseni/54357/zastupitelstvo-30-).
