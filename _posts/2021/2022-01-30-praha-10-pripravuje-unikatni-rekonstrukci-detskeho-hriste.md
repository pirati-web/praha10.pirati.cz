---
date: 2022-01-30
category: blog
title: 'MČ Praha 10 připravuje unikátní rekonstrukci dětského hřiště'
layout: post
author: mediální tým
image: articles/2022/2022-01-20-rapidni-zvyseni-cen-energii-se-prahy-10-diky-piratum-letos-nedotkne.jpg
tags:
---


**Dětské hřiště Sobotecká na Vinohradech projde rekonstrukcí. Podnět na úpravu plochy vzešel od občanů, kteří v okolí žijí, rekonstrukci městské části navrhl jejich zaměstnavatel, společnost CDN77. Ta bude projekt financovat, hřiště ale bude dál provozovat MČ Praha 10. Podobná spolupráce soukromé firmy, veřejné správy a místní komunity je v Česku ojedinělá.**

„Naše městská část aktuálně spravuje takřka stovku hřišť a sportovišť. S návrhem, s nímž přišla společnost CDN77, jsem se ale setkala poprvé. Jedná se o unikátní propojení sektorů, které spolu doposud příliš nespolupracovaly. Zároveň přesně zapadá do našeho konceptu a vize řízení městské části: Poslouchat občany, diskutovat s nimi a podporovat jejich aktivitu a podíl na rozhodování o důležitých věcech v místech jejich bydliště tak, aby byli se svým okolím spokojeni,“ říká naše místostarostka Jana Komrsková pro oblast životního prostředí.

Architekti připravili první návrh rekonstrukce, včetně vizualizace. Ten zástupci vršovické radnice, CDN77 a Partera v polovině ledna společně představili místním občanům přímo na hřišti. „Bylo to velmi konstruktivní setkání. Na místě jsme zodpověděli všechny dotazy a ještě do konce ledna sbíráme podněty, které mohou lidé posílat mně osobně na mail  [jana.komrskova@praha10.cz](mailto:jana.komrskova@praha10.cz)  nebo prostřednictvím našich sociálních sítí. Náměty veřejnosti budeme moci do projektu zapracovat, následovat budou zpracování projektové dokumentace a nutné povolovací procesy. Ještě na jaře bychom chtěli začít s rekonstrukcí, do začátku prázdnin by měla být hotová,“ popisuje místostarostka Komrsková a dodává: „I rychlost celého procesu od prvotních kroků po zahájení rekonstrukce je pro nás, coby samosprávu, zajímavá. Soukromý investor totiž nemá tolik povinností, které stavební práce obecně prodlužují, jako my.“

Rekonstruované hřiště nabídne ještě větší paletu herních prvků – skluzavku, interaktivní tabuli či trampolínu. Naopak pískoviště zůstane zachované, zídka okolo něj budě nově koncipovaná jako jedna velká lavička. Přibydou pítko a mlhoviště, místo pro piknik bude zmodernizované a dojde k výsadbě nových stromů.

Spolupráce je koncipovaná tak, že městská část bude o projektu ve všech jeho fáz ích průběžně informovaná a může ho, i s ohledem na následnou údržbu, připomínkovat, ale případně dle svých potřeb i upravovat. Plocha mezi ulicemi Sobotecká a Chorvatská patří mezi větší dětská desítková dětská hřiště, po rekonstrukci bude multifunkčním prostorem pro děti od předškolního až po mladší školní věk.

Animovaná vizualizace proměny hřiště je k nahlédnutí  **[zde](https://vimeo.com/651893835/35302fc7ba?fbclid=IwAR3zJspWxH01CPg48A1bPi49HIYj2IUR0FRaE9K8R8wGsgz9AkrUAAbeV2w)**.
