---
date: 2022-05-09
category: blog
title: 'SENIORSKÁ OBÁLKA – Lepší být připraven než překvapen!'
layout: post
author: mediální tým
image: articles/2022/2022-06-01-seniorska-obalka-lepsi-byt-pripraven-nez-prekvapen.png
tags:
---


Pomoc pro případ náhlé změny zdravotního stavu nově nabízí občanům Prahy 10 „Seniorská obálka“.

**O co se jedná?**

Obálka má podobu karty v plastovém obalu, do které (zpravidla senior) vyplní základní údaje o své osobě – lécích, nemocech, alergiích, kontakty na své blízké osoby a praktického lékaře. Vyplněný tiskopis umístí na dveře lednice či vnitřní stranu vchodových dveří bytu.

Karta může přispět k efektivnějšímu zásahu zdravotníků, policie či hasičů, pokud by se držitel karty ocitl v ohrožení života nebo zdraví a nebyl schopen se záchranáři spolupracovat. Formulář je žádoucí průběžně aktualizovat!

Na kartě jsou předtištěny stěžejní kontakty pro přivolání akutní pomoci či sjednání sociální služby v rámci Prahy 10.

Karta je rovněž k dispozici ve formátu MINI, který lze nosit např. v peněžence.

Klientům pečovatelské služby CSOP bude nabídnuta automaticky.

Krátký spot k projektu Seniorské obálky  **[zde](https://bit.ly/37VAr09)**.

**Kartu je možno si:**

-   vyzvednout na odboru sociálním;
-   vyzvednout při Dnu IZS Prahy 10 konaném v sobotu 11.6. – fcb událost  **[zde](https://www.facebook.com/events/1429481714189979?acontext=%7B%22event_action_history%22%3A[%7B%22surface%22%3A%22page%22%7D]%7D)**;
-   stáhnout z radničního portálu  ******[zde](https://praha10.cz/mestska-cast/socialni-oblast-a-zdravotni-sluzby/aktuality-z-oblasti-socialni-a-zdravotnictvi/artmid/8001/seniorska-obalka?articleid=3681).******
