---
date: 2022-11-01
category: blog
title: 'ODS chce v radě hlasovat anonymně! Protikorupční návrh neměl šanci'
layout: post
author: mediální tým
image: articles/2022/2022-11-01-ods-chce-v-rade-hlasovat-anonymne.png
tags:
---

Na dnešním jednání Rady MČ Praha 10 jsme předložili návrh na změnu jednacího řádu Rady. Konkrétně se jednalo o jednoduchou úpravu na zaznamenávání jmenovitého hlasování členů Rady. Navázali jsme na protikorupční opatření Magistrátu hl. m. Prahy, přijatá v souvislosti s kauzou Dozimetr.

„_Pokud chceme předcházet kauzám jako Dozimetr a jím podobným, jsem přesvědčená, že Rada hlavního města Prahy musí přijmout změnu svého jednacího řadu a opatření, která přinesou efektivní a hospodárné fungování hlavního města. Zvýšením transparentnosti a veřejné kontroly se zmenšuje prostor pro korupční jednání a zvyšuje se politická odpovědnost volených zástupců za přijatá rozhodnutí,_“ říká  [Hana Kordová Marvanová](https://www.facebook.com/HanaKordovaMarvanova?__cft__[0]=AZVZFh0H8E10lO3oSQAy6Vm3_7bj9tAYTFb30n5m8zA0lo_s5qU2yYnDrnVQhNyCQQhandM8w-n9D6EWEZR8WIr9QwmbfE_1yQztTIJD9exiVzNqjCYWPhqln4IpMUi6x8ysLKoBkV2sE6iDJZ5qsDJ_xTIePDWMnQZxy77oYgMAnnqcfIs5p5nFMiO6LwMYUpU&__tn__=-]K-R)  která stejný návrh předložila na Radě hlavního města.

Tento princip prosazujeme od koaličního vyjednávání před 4 lety. Naším dnešním návrhem navazujeme na  [programové prohlášení Rady MČ Praha 10 pro volební období 2018 – 2022](https://praha10.cz/vedeni-a-sprava-mc/rada-mc/zakladni-informace/programove-prohlaseni), a to, že „_zveřejníme vše, co nám zákon umožňuje_„. Stejně jako tenkrát, tak ani dnes pro to nebyla podpora koaličních partnerů. Návrh na změnu byl předložený jako symbolický poslední bod současné Rady, protože v avizovaném složení nové Rady velmi pravděpodobně nebude vůle toto základní protikorupční pravidlo přijmout.
