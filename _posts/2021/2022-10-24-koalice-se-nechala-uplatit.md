---
date: 2022-10-24
category: blog
title: 'Koalice Vlasta se nechala uplatit funkcemi, na desítce bude vládnout jen ODS a TOP 09'
layout: post
author: mediální tým
image: articles/2022/2022-10-24-koalice-se-nechala-uplatit.png
tags:
---


V předchozím vyjádření jsme vás informovali, že jsme odmítli pouze formální účast v radě MČ Praha 10, tzv. „_do počtu_“. Nyní po uzavření koaliční smlouvy nové rady Prahy 10 složené ze Společně pro Prahu 10 (ODS a TOP09), VLASTA a STAN s podporou KDU-ČSL a “nakoupených” přeběhlíků z hnutí ANO se můžeme přesvědčit, jak nerovnoměrně jsou pravomoci rozděleny. To jen potvrzuje, že slabší partner VLASTA na jednání nepřišel jednat, ale prostě jen pobrat placené funkce. A podle toho to vypadá. Koalice VLASTA se spokojila s několika nevýznamnými placenými funkcemi a sehraje roli fíkového listu, na kterou zcela dobrovolně přistoupila. Koalice VLASTA neobsadila jedinou „silovou“ gesci (správu majetku, oblast investic či financí), prostřednictvím kterých by mohla významně ovlivňovat správu městské části. Nezískala ani post 1. místostarosty.

Zodpovědně můžeme říct, že my jsme do vyjednávání vstupovali s požadavky, které odpovídaly našemu výsledku voleb a nebyl důvod z nich ustupovat.

Nerespektujeme vyjednávací taktiku „_kdo chce méně, toho berem, ale vládnout budeme POUZE my_“, kterou nastolila koalice Společně pro Prahu 10. My jsme šli do politiky s tím, že chceme naši městskou část měnit k lepšímu, prosazovat náš program a nebýt za užitečné „_do počtu_“.  
*Drzime kurz!
