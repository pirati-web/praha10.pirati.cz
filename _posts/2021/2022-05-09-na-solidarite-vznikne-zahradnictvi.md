---
date: 2022-05-09
category: blog
title: 'Na Solidaritě vznikne nové zahradnictví!'
layout: post
author: mediální tým
image: articles/2022/2022-05-09-na-solidarite-vznikne-zahradnictvi.jpg
tags:
---

Na křižovatce ulic Dvouletky a Úvalské bude brzy v provozu nové zahradnictví. Rada MČ Praha 10 schválila uzavření smlouvy o nájmu s novým nájemcem, který předložil nejlepší záměr na obnovení provozu zahradnictví.

Na místě bude možné zakoupit ovocné a okrasné stromy i keře, potřeby pro zahrádkáře, chalupáře či pěstitele. V nabídce budou i květiny řezané, pokojové a vazba kytic. Samozřejmostí bude prodej čerstvého ovoce a zeleniny. Budete si zde moci zakoupit odbornou literaturu, dárkové předměty, sezónní zboží (Velikonoce, Vánoce) a v létě i zmrzlinu.

Nejenže se na Solidaritu vrátí zahradnictví, ale po letech se uzavře příběh jedné z mnoha starých a nevýhodných smluv. Poctivé a otevřené výběrové řízení na tento pozemek přineslo do městské kasy téměř čtyřicetkrát větší nájemné, než jaké zde bylo v minulosti.

O pro MČ Praha 10 předchozím nevýhodném pronájmu v místě jsme v roce 2018 psali  [zde](https://pirati10.cz/opravy-detskych-hrist-jen-to-nejdrazsi-je-pro-nase-deti-dosti-dobre-2/).
