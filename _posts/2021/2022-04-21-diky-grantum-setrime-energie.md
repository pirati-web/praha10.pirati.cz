---
date: 2022-04-21
category: blog
title: 'Díky grantům šetříme energie!'
layout: post
author: mediální tým
image: articles/2022/2022-04-21-diky-grantum-setrime-energie.jpg
tags:
---


V roce 2019 jsme zažádali o čtyři granty v rámci konceptu Smart Cities v hl. m. Praze. V roce 2020 byla podepsána smlouva o čerpání s pražským Operátorem ICT, a.s.  
Dva z projektů byly v loňském roce dokončeny a umožňují nám šetřit finanční prostředky a lépe řídit nakládání s energiemi a vodou. Pojďme si představit první z nich,  **díky jehož opatřením jsme již v roce 2021 uspořili cca 1 mil. Kč, tedy více, než 30% do té doby vynakládaných prostředků.**

**Modelová a testovací soustava optimalizace energií na sportovišti Gutovka**  
V roce 2018 měl  [areál Gutovka](https://www.gutovka.cz/)  na Praze 10 spotřebu cca 260 MWh elektrické anergie a cca 500 MWh zemního plynu a vysokou spotřebu pitné vody (Vodní svět, ledová plocha). Vysoká finanční náročnost provozu areálu (dotace MČ cca 15 mil. Kč ročně, z toho jen na energie a vodu cca 2,5 mil. Kč) vedla k rozhodnutí o zmapování technologických vazeb areálu, realizaci základních úsporných opatření, přípravu základní projektové dokumentace a vytvoření zásobníku nápadů/projektů pro výběr a realizaci náročnějších úsporných opatření.

Díky naší práci a spolupráci s Operátorem ICT, a.s. se s využitím 350 000 Kč grantu (dotace MHMP 245 tis.) se v oblasti hospodaření s vodou a energiemi postupně podařilo:

a) doladit proces čištění vody a odhlášení části stočného za vodu spotřebovanou ve vodním světě,  
b) byl vyčištěn a proměřen vrt pro čerpání vody a byla zahájena příprava montáže technologie,  
c) bylo vyměněno zastaralé osvětlení skateparku a ledové plochy (hrazeno v rámci grantu),  
d) ve spolupráci s dodavateli a operátorem ICT, a.s. došlo k doplnění měření fakturačních měřidel elektřiny, plynu a vody (hrazeno v rámci grantu),  
e) opravila se regulace chlazení ledové plochy,  
f) byla proměřena trafostanice, nově nastaven rezervovaný příkon a upravena fakturace elektřiny pro areál,  
g) byla dokončena základní studie možností montáže FVE v areálu (spolupráce s firmami ze skupiny PRE), využití dešťové vody, připravuje se výměna posledního zastaralého osvětlení a další opatření.

Držíme kurz!
