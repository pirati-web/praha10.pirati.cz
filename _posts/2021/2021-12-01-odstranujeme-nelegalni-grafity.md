---
date: 2021-12-01
category: blog
title: 'Odstraňujeme nelegální graffiti'
layout: post
author: mediální tým
image: articles/2021/2021-12-01-odstranujeme-nelegalni-grafity.jpg
tags:
---

V září 2020 byl spuštěn nový antigraffiti program s názvem „_Praha 10 bez graffiti II_“. Nespornou výhodou oproti předchozímu programu, zděděném po předchozím vedení radnice (který „spolykal“ nepoměrně více nákladů na svou vlastní – předvolební – propagaci než na samotné čištění budov – psali jsme dříve  [zde)](https://pirati10.cz/tag/antigraffiti-program-praha-10/?fbclid=IwAR0bSyS4DVS4P1WUKEX0FWHZfmgy95F1B09xEMrdVjndNoJF3aFpGIbNEW8)  je snížená administrativní náročnost a tedy zvýšená rychlost procesu.

Žadateli o odstranění graffiti mohou být vlastníci či správci nemovitostí na území Prahy 10. Těm MČ Praha 10 odstraní graffiti až do výše nákladů 50 tis. Kč.

Do obnoveného programu se za téměř rok a půl jeho trvání zaregistrovalo několik desítek zájemců zejména z řad SVJ, kterým graffiti byla již odstraněna nebo se na jejich odstraňování pracuje. Čáranice odstraňujeme samozřejmě i z majetku MČ Praha 10, zejména z fasád základních škol. Do současné chvíle bylo graffiti odstraněno na více než čtyřech desítkách objektů. Pokud klimatické podmínky dovolí, bude odstraňování graffiti pokračovat i v zimním období.

Podmínky programu, vč. přihlášky, naleznete  [**zde**](https://praha10.cz/praha10bezgraffiti).

Dbáme o naše životní prostředí.  ***Držíme kurz!**

Legální graffiti plochy v Praze 10:

1.  U Vršovického nádraží – Vršovická (zeď před MŠ),
2.  Přípotoční, areál gymnázia,
3.  Zeď Vladivostocká 3 a 5,
4.  Portál jídelny ZŠ u Roháčových kasáren,
5.  TJ Lokomotiva, Sportovní 1380, Praha 10 – Vršovice (část haly na stolní tenis a bytovka v areálu TJ na straně k Lopuchové ulici).



