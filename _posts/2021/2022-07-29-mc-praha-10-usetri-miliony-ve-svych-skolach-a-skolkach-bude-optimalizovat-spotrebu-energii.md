---
date: 2022-07-21
category: blog
title: 'MČ Praha 10 ušetří miliony, ve svých školách a školkách bude optimalizovat spotřebu energií'
layout: post
author: mediální tým
image: articles/2022/2022-07-29-mc-praha-10-usetri-miliony-ve-svych-skolach-a-skolkach-bude-optimalizovat-spotrebu-energii.jpg
tags:
---

****** **Ve všech mateřských a základních škol, které zřizuje MČ Praha 10, bude fungovat technologie vzdáleného odečtu tepla, elektřiny, plynu a vody. Radnice Desítky i pražský Magistrát tak budou moci průběžně sledovat a optimalizovat spotřebu energií. Povede to k finančním úsporám a snižování emisí oxidu uhličitého.**

Už v roce 2018 desátá městská část optimalizovala spotřebu energií ve volnočasovém  [areálu Gutovka](https://www.gutovka.cz/), čímž jen v loňském roce ušetřila milion korun. V roce 2019 rozhodla o spuštění pilotního projektu moderního měření a regulace v objektech ZŠ Jakutská, ZŠ Eden, ZŠ Švehlova, ZŠ Zvonková a MŠ Dvouletky. Nyní bude součástí „centrálního energetického managementu“ všech 13 základních škol a 20 mateřinek, které Desítka zřizuje. Smlouvu se společností  [Operátor ICT](https://operatorict.cz/)  schválila tento týden Rada MČ Praha 10.

„_Průběžná zjištění umožňují rychle odhalovat poruchy, které se projeví únikem vody či tepla. Podněty využijeme také při plánech na zateplování jednotlivých budov, výměně kotlů a podobně,_“ popisuje náš místostarosta Petr Beneš, který je odpovědný za majetek a finance městské části. „_Moderní měření a regulace dokáže uspořit kolem 30% nákladů na energie a vodu. Což ještě nabývá na významu v současné, energeticky značně turbulentní době_,“ zdůrazňuje Petr Beneš.

Vyhodnocování výsledků měření, a návrhy dalšího postupu, bude pro vršovickou radnici zajišťovat expertní tým společnosti PORSENNA ENERGY. „_Zavazuje se, že pro nás bude zajišťovat veškeré odborné činnosti energetického manažera, včetně detailní analýzy na objektech škol. Zároveň nám pomůže budovat vlastní tým,_“ uvádí místostarosta Beneš a dodává: „_V průběhu příštího roku už by se systém energetického managementu měl ve veřejné správě zavádět plošně, my s ním začínáme už nyní._“

Optimalizace spotřeby energií také přispěje k ochraně životního prostředí, konkrétně sníží množství vypouštěných emisí na území hlavního města, což je hlavním cílem Klimatického závazku Prahy.

O problematice energií, centrálním nákupu plynu a elektřiny, v rámci MČ Praha 10 jsme dříve psali  [zde](https://pirati10.cz/rapidni-zvyseni-cen-energii-se-prahy-10-diky-piratum-letos-nedotkne/).
