---
date: 2023-02-01
category: blog
title: 'STAROSTA VALOVIČ ZTRÁCÍ SVÉ POSTAVENÍ V KOALICI'
layout: post
author: mediální tým
image: articles/2023/2023-02-01-starosta-valovic-ztraci-sve-postaveni-v-koalici.jpg
tags:
---

###### Praha 10 dál nemá předsedu kontrolního výboru! Do hry se vrací Radmila Kleslová (ANO)!  
Koalice starosty Martin Valovič, starosta Prahy 10 (Společně pro Prahu10/ ODS) dál potlačuje opozici!  😪

Zastupitelstvo započaté v pondělí 30.1. o 13 hodině a končící v zárodku nového dne o druhé hodině ranní, bylo opět pro silné žaludky. Bohužel se na Prahu 10 vrátila atmosféra z kmotrovských dob, kdy Prahu 10 řídil zpovzdálí známý pražský šíbr  [Tomáš Hrdlička](https://cs.wikipedia.org/wiki/Tom%C3%A1%C5%A1_Hrdli%C4%8Dka_(politik)).

Skutečnost, že současný starosta Valovič ztrácí své postavení a respekt mezi členy koalice Prahy 10 neušla nikomu, kdo sledoval poslední jednání zastupitelstva. Je však těžké hovořit o ztrátě vůdčí role u někoho, kdo ji v této koalici ve skutečnosti nikdy neměl. Hlavními osobami, které řídí chod naší městské části se po volbách stal tandem Tomáš Pek – Ondřej Počarovský (Společně pro Prahu 10/dříve TOP09). To se plně projevuje nejen na zmateném a opakovaně neprofesionálním vedení jednání zastupitelstva, ale především na praktikách, spojovaných s místní mafií, které se opět vracejí na Prahu 10.

Co se z pondělí na úterý dělo?

###### **1. Bylo potřeba dovolit poslední volné místo v Kontrolním výboru a pak jeho předsedu**

Funkce kontrolního výboru je pro práci opozice zcela klíčová. Je to okno, kterým lze nahlédnout pod prsty vedení městské části. Je obecně vnímanou slušností, že předsedou tohoto výboru je zástupce nejsilnějšího opozičního klubu a tato volba není předmětem žádné diskuse. Pokud se orientujete ve veřejných zakázkách, znáte zákonech a procesech, pak je jen velmi obtížné utajit jakékoliv čachry a podvody. Právě z tohoto důvodu nebyl do této funkce opakovaně zvolen pirátský zastupitel Petr Beneš, ale hledá se méně zkušený, a především vstřícnější kandidát. Možná si někteří z Vás ještě vzpomínají, že dlouholetou předsedkyní tohoto výboru byla „opoziční“ zastupitelka za minoritní zastupitelský klub KSČM, soudružka Čunátová, která nedělala vůbec nic a dala tak tehdy vládnoucí ODS Milana Richtra volnou ruku.

-   Opakovala se obdobná volba jako z ustavujícího zastupitelstva.

Za nejsilnější opoziční klub Piratů byl navržen bývalý místostarosta Petr Beneš, za klub ANO byla navržena Radmila Kleslová

Tentokrát už ale koalice Desítková ODS, TOP 09 – Praha 10 a Koalice Vlasta s podporou SPD Praha 10, nejdříve nehlasovala pro zástupce Pirátů, aby následně zvolila Radmilu Kleslovou (ANO)! (viz. obrázek hlasování)

-   Tím Desítková fraška nekončila. Ze 7 členu bylo potřeba zvolit uvolněného předsedu.

❌  Oproti všem zvyklostem, prosadila koalice starosty Martina Valoviče  **tajné hlasování**! Následovala tři kola tajné volby, aby nakonec nejvíce hlasů (18 !!!) získala právě Radmila Kleslová. Ovšem ani to nestačilo na zvolení. Potřeba bylo 23hlasů.

Podle hlasovacího řádu se měla volba opakovat. Starosta toto nerespektoval s tím, že tam není řečeno kdy se má opakovat  🙈. Následně ohlásil další jednání zastupitelstva až na 17. dubna  😯‼️  Praha 10 tedy dál nemá řádně zvoleného předsedu kontrolního výboru, dál dochází k potlačování opozice.. Fráze o kultivaci politické kultury zůstávají pouhými frázemi.

Ukazuje se, že nová koalice je rozhádaná hned od samotného začátku a nedokáží se shodnout ani na tom, kdo je bude kontrolovat. Standardní přitom je, že předsedu kontrolního výboru má nejsilnější opoziční klub a do personální nominace se nemluví. V Praze 10 to bohužel neplatí, sem se vrací ty nejhorší politické manýry  😪!

👍 Uznání za pondělní zastupitelstvo patří Renatě Chmelové z koalice Vlasta. Té se před volbou kontrolního výboru udělalo „nevolno“ a opustila jednání.

###### **2. Předvolební blamáž Společně pro Prahu 10**

Jako velká blamáž se ukázal předvolební veřejný slib Společně pro Prahu 10, které před komunálními volbami slibovalo pomoc v krizi v podobě 4 tisíc korun na období říjen 2022 až leden 2023 rodinám s dětmi do tří let nebo s dětmi do osmi let, které ze zdravotních důvodů nemohou normálně chodit do školy, a rodič pobírá příspěvek na péči za podmínky, že rodina má příjem nižší než 20 000 korun měsíčně na domácnost.

![👉](https://s.w.org/images/core/emoji/11.2.0/svg/1f449.svg)Na dotaz kolika rodinám, jakou formou a mechanismem byla podpora vyplacena, bylo odpovědí ticho a snaha věc zamluvit. Veřejně slíbená pomoc se nekoná, zapomeňte.

###### **3. Parodie na interpelace**

Světlo do jednání vnesl až bod interpelací členů zastupitelstva, který měl formu tragikomické taškařice. Koaliční zastupitelé interpelovali „své“ radní jim (zdánlivě) nejasnými dotazy. Radní pohotově moudře odpovídali z podkladů, které „náhodou“ měli před sebou. Stěžejním tématem dotazů byly kanceláře pirátského klubu na radnici. Koaliční zastupitele zajímalo, parafrází výroku pana Tomáše Peka (Společně pro P10/TOP09)„ „proč už jsme z nich nevypadli“.

Všem soudným je samozřejmě jasné, že smyslem celé parodie na dotazování radních z řad řadových zastupitelů bylo sebrat možnost opozičním zastupitelům se (veřejně) radních ptát.

Další doklad toho, jak se současné vedení Prahy 10 ve skutečnosti slabé a proto ustrašené.

###### **4. Starosta měl svolat prosincové zastupitelstvo**

U mnoha materiálů bylo znát, že měly být předloženy na prosincové jednání zastupitelstva, které pan starosta Valovič (Společně pro P10/ODS) slíbil, leč nakonec nesvolal. V lednu 2023 jsme tak např. měli na stole materiály reagující na stav věcí v 2. čtvrtletí 2022. Třeba u majetkových záležitostí, které jsou ovlivňovány cenovou mapou, došlo ke schválení materiálů nevýhodných pro městskou část – ceny nemovitostí od doby zpracování materiálů reálně stouply.

###### **5. Neotřele připravovaný nepovedený rozpočet**

Většina jednání byla pochopitelně věnována rozpočtu MČ P10 pro letošní rok. Po několikahodinové diskusi, ve které jsme se snažili upozornit na fatální chyby v návrhu rozpočtu obsažené, navrhovali jejich opravu či alespoň vysvětlení stavu, zhodnotila radní pro finance, Olga Koumarová (Společně pro P10/dříve ODS), tuto diskusi za zcela neproduktivní. Na náš návrh ke stažení návrhu rozpočtu a jeho přepracování nereflektovala.

👉 Příprava rozpočtu a jeho projednávání stojí za samostatný text, který připravujeme. A to nejen pro závažnost tématu, ale i letošní věru neotřelé pojetí jeho příprav – nejprve radou schválený návrh rozpočtu vyvěsíme na úřední desku, až pak jej, v čase, kdy jej již nelze nijak měnit, „projednáme“ ve výborech.

Vyjádření místostarosty Tomáše Peka (Společně pro P10/TOP09) lze shrnout do lakonické zkratky, „vlastně je jedno, co tam napíšeme, protože situace se mění v čase.“

Smutnou třešničkou na závěr diskuse o rozpočtu bylo svorné zamítnutí posílení dotačního programu pro rodiny s dětmi s těžkým zdravotním handicapem s ohledem na zdražení sociálních služeb od 1. ledna 2023. Gesční radní David Kašpar (Vlasta/STAN), jindy se vehementně zaklínající podporou rodin, označil pirátský návrh za „nesystémový a populistický“. Praktická pomoc rodinám se tak nekoná.

Vzdor bouři kmotrovských vln držíme kurz!
