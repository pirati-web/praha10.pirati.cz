---
layout: post
category: blog
title: 'Desítka nerovná se hovínka! K ještě čistšímu veřejnému prostoru v Praze 10 pomůže i interaktivní kampaň'
date: '2021-08-03'
author: Mediální team 
image: articles/2021/2021-08-03-desitka-nerovna-se-hovinka-k-jeste-cistsimu-verejnemu-prostoru-v-praze-10-pomuze-i-interaktivni-kampan.jpg
tags:
  - venčení
  - psí hovínka
  - veřejný prostor
  - úklid
comments: true
---


Více než 2,5 milionu korun měsíčně vynaloží MČ Praha 10 na úklid svého veřejného prostoru, který vloni výrazně posílila. Přesto řeší stovky podnětů od nespokojených občanů. Rozhodla se proto apelovat na zodpovědné chování lidí na ulicích či v parcích, a do akce zároveň zapojit samotné obyvatele Desítky.

Desítka nerovná se hovínka, hlásá pilotní materiál kampaně “nerovná se”. Upozorňuje na to, že jen odstraňování psích exkrementů z veřejných ploch pomocí speciálních vysavačů stojí 300 tisíc korun měsíčně. Další slogany budou vymýšlet samotní občané, městská část je k tomu vyzývá na sociálních sítích.

„Jednoduše zjitíme, které nešvary ve veřejném prostoru lidi nejvíc trápí. Navíc je tím chceme aktivizovat k tomu, aby pečovali o své nejbližší okolí, a ideálně sami poučili ty sousedy, kteří v něm dělají bezdůvodně nepořádek,” říká naše místostarostka Jana Komrsková, jež má oblast životního prostředí v gesci. Nejpovedenější slogany od občanů městská část vybere a umístí na vizuální materiály. Ty se následně objeví ve veřejném prostoru i na online platformách radnice.

„My děláme pro čisté ulice a zeleň bez odpadků maximum. Klíčové je ale zodpovědné chování nás všech, jen důsledný úklid nestačí,” zdůrazňuje místostarostka Komrsková a odkazuje na smlouvy z přelomu loňského a letošního roku. Úklid svého území totiž městská část po patnácti letech nově vysoutěžila a pojala ho výrazně komplexněji. „Smlouvy nyní zahrnují například také pravidelný svoz odpadkových košů rozmístěných mimo zelené plochy. Nebo odvoz černých skládek, který byl dříve řešený nekoncepčně samostatnými objednávkami. Mezi standardní činnosti patří rovněž strojní úklid psích exkrementů a zimní čištění chodníků,” rekapituluje Jana Komrsková.

A jaké jsou reálné náklady? Za úklid chodníků radnice platí průměrně 1,3 milionu korun měsíčně. Veřejná zeleň, tedy ostatní plochy, které městská část spravuje, vyjdou na 1,2 milionu. Jen likvidace skládek (svoz objemných odpadů z ploch městské části a magistrátu) pak stojí přibližně 25 tisíc za měsíc. „ Kolegové z odboru životního prostředí a územního rozvoje navíc ročně řeší stovky individuálních podnětů od samotných občanů. Když vezmu loňský rok, tak nám na nečistoty přišlo 122 podnětů prostřednictvím MMS, přibližně čtyřikrát tolik pak přes aplikaci zmapujto.cz, nepořádek nám lidé hlásí také přes call centrum úřadu, běžnou korespondencí či telefonicky,” konkretizuje místostarostka Komrsková.

Do nahlašování podnětů jsou také zapojení místní strážníci, kteří se pohybují v terénu prakticky každodenně.

Jak MČ Praha 10 aktivizuje občany:

Kampaň „nerovná se” je už třetí letošní osvětově-informační aktivitou desáté městské části. Nedávno radnice obdobným způsobem upozornila na důsledky  [vandalismu ve veřejném prostoru](https://praha10.cz/mestska-cast/aktualne/aktuality-z-mestske-casti/artmid/8652/mc-praha-10-stoji-vandalismus-v-parcich-pres-160-tisic-korun-rocne?articleid=3457). Duben a většinu května pak věnovala inicativě “[Duben bez odpad](https://www.facebook.com/hashtag/dubenbezodpadu)u”, v rámci níž svým občanům radila, jak předcházet vzniku odpadu, jak snižovat jeho objem či jak správně třídit. Na základě spolupráce s řadou profesních organizací přinášela zajímavosti a užitečné tipy. Celá bezodpadová kampaň dále pokračuje různorodými jednotlivými aktivitami.

Veřejnému prostoru Prahy 10 se věnuje tématický portál  [verejneprostory.cz](https://verejneprostory.cz/).
