---
date: 2022-05-08
category: blog
title: 'ENERGIE NA DESÍTCE JSOU DÍKY PIRÁTŮM POD KONTROLOU'
layout: post
author: mediální tým
image: articles/2022/2022-05-08-nova-linka-e-metra-na-praze-10-pribude-stanice-vrsovicka-radnice.png
tags:
---


**Moderní měření a regulace dokáže uspořit až 30 % nákladů na energie a vodu.**

Praha 10 má ve své správě desítky budov, u kterých před našim nástupem na radnici nikdo neřešil jejich energetickou náročnost.

Moderní měření a regulace (MaR, MaRka) dokáže uspořit kolem 30% nákladů na energie a vodu. Bohužel na Praze 10, s desítkami budov ve správě ÚMČ a zřizovaných organizací, de facto nebyla „MaRka“ využívána. Proto jsme v roce 2019 rozhodli o spuštění pilotního projektu.

S ohledem na mix budov různých vlastností a aktuálního stavu jsme pro projekt vybrali ZŠ Jakutská, ZŠ Eden (Vladivostocká), ZŠ Švehlova, ZŠ Zvonková a MŠ Dvouletky. Výsledky využíváme k získání podkladů pro optimální užití omezených investičních prostředků na opravy a rekonstrukce i s ohledem na možné úspory a použité technologie. Přínos zapojení výsledků do připravovaného energo-managementu MČ je i v možnosti rychlého zjištění poruch v objektu – například úniku vody nebo topného média, ponechání zapnutých spotřebičů ve dnech volna a podobně.

Díky spolupráci s [Operátorem ICT, a.s.](https://operatorict.cz/zakladni-info-o-nas/)  se s využitím 700 000 Kč grantu (dotace MHMP 450 tis.) byl projekt spuštěn koncem roku 2021 s plánovaným rozšířením na všechny budovy ZŠ a MŠ do konce roku 2022.
