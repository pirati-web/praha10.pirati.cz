---
date: 2023-08-14
category: blog
title: 'Dočkáme se v Praze 10 obnovení dostupnosti poštovní služeb?'
layout: post
author: mediální tým
image: articles/2023/2023-08-14-ceska-posta.png
tags:
---

**K 30. 6. 2023 byl na území Prahy 10 ukončen provoz tří poboček České pošty. Konkrétně se jedná o pošty v ul. Počernická, ul. Litevská a v NC Eden.**

K omezení dostupnosti poštovních služeb se pan starosta Valovič (ODS) vyjádřil opakovaně na jednání zastupitelstva MČ Praha 10.

###### [**Poprvé 3. dubna**](https://praha10.cz/Portals/0/docs/RaZ/steno/s2022-2026/steno_3_ZMC.pdf?ver=2023-04-17-141350-280)

_„Dovolil bych si reagovat na tu poštu. Pane zastupiteli, nemusíte být zděšen, jak jste pravil, myslím si, že k tomu nemáte důvod, protože konáme.“ (…) „Samozřejmě je to velký problém, tíží nás to všechny samozřejmě, rušení všech poboček je za mě špatně, prostě bezbariérovost a tyto věci, víme, jakým způsobem je Eden vytížen, a to je věc, za kterou samozřejmě budeme bojovat.“  
_

###### [**Podruhé 26. června**](https://praha10.cz/Portals/0/docs/RaZ/steno/s2022-2026/steno_4_ZMC.pdf?ver=2023-07-12-130526-157)

V reakci na vystoupení občana, zástupce petice proti zrušení pošty v Počernické ulici v Malešicích. V rámci uvedené petice bylo během tří dnů sesbíráno 529 podpisů. Pan Valovič reagoval slovy:

_„To je zase jenom o tom si jakoby říct v podstatě, jaké máme jako zastupitelé tady priority, jestli tedy dáme peníze do toho, že si otevřeme čtvrtou poštu partner plus, anebo budeme investovat peníze někam jinam. To je zase otázka priorit a je to relevantní. Relevantní asi vaše otázka, ale je to věc politické reprezentace, aby tu věc vyhodnotila, a nějakým způsobem s tím pracovat“._

(…) „děkuji vám za vaše příspěvky. Beru to jako váš apel na politickou reprezentaci, abychom přemýšleli o možnosti Partner plus na Počernické. Takto s tím budeme dál pracovat. Určitě kdykoli budete mít cestu, zastavte se u mě, já vám řeknu, jak to vypadá, jestli jsme se o tom bavili, jakým způsobem se to posouvá“.

Po zkušenostech s výroky pana Valoviče, kdy se jeho výroky často neshodují s následnou realitou, si desítkoví Piráti od České pošty, s. p. aktivně vyžádali podklady pro účely zajištění, resp. pokračování poštovních služeb formou pošta Partner plus.

Rámcová  [kalkulace](https://pirati10.cz/wp-content/uploads/2023/08/Prezentace-PP-Praha-10.pdf) vychází z reálných statistických dat z provozu uvedených třech „desítkových“ poboček za uplynulý rok, vč. odměny, kterou Česká pošta, s.p. provozovateli pošty Partner plus vyplácí. Předmětnou kalkulaci jsme vedení desítkové radnice 1 8. 2023 předali s následujícími dotazy:

1.  v jakých termínech, kde a kdo jmenovitě vedl jednání se zástupci České pošty, s.p. ohledně zachování provozu poštovních poboček, jejichž provoz byl k 30. 6. 2023 na území MČ Praha 10 ukončen;
2.  seznam projednávaných témat na uvedených jednáních;
3.  veškeré dostupné podklady a výstupy z těchto jednání;
4.  zda byla využita nabídka České pošty, s.p. uspořádání informační schůzky pro občany.

4.1. pokud ano, kdy a kde se konala?

4.1.1. pokud nebyla nabídka ze strany MČ Praha 10 využita, prosím o sdělení důvodů proč ne.

5.  v jakém aktuálním stadiu jsou úvahy politické reprezentace k „možnosti Partner plus na Počernické“, ale i na dalších dvou místech, tj. Vršovická 1527/68b (OC Eden) a Litevská 1282/1;

5.1. pokud jsou úvahy záporné, j a k é jiné k o n k r é t n í priority jsou přednější než zpřístupnění poštovních služeb občanům ve formě pošta Partner plus.

5.1.1. je přednější prioritou  [pořízení loga MČ Praha 10 za cca 1,5 mil. Kč](https://pirati10.cz/za-logo-mestske-casti-15-mil-jinde-to-umi-levneji/)?

5.1.2 je přednější prioritou [PR kampaň ke stěhování ÚMČ Praha 10 za cca 2 mil. Kč](https://pirati10.cz/proc-utracet-tisice-kdyz-lze-utratit-miliony/)?

5.1.3. je přednější prioritou nákup právních služeb od externích subjektů, mj. od [AK KKL PARTNERS, která je sponzorem TOP09](https://pirati10.cz/misto-radnicnich-pravniku-advokatni-kancelar-sponzorujici-top09/)?

5.1.4. je přednější prioritou  [pozice uvolněného zastupitele](https://praha10.cz/vedeni-a-sprava-mc/zastupitelstvo-mc/usneseni/agenttype/view/usneseni/54676/zastupitelstvo-3-20?fbclid=IwAR2FgD7l5bCK3mRfrLL1sAov7u8fkrgzhLT8eoYbQkT-7DMXbu_XtAitfuU)  pro digitalizaci a využívání komunikačních nástrojů, pana Adama Šilara (VLASTAN), za 75.514 Kč / měsíčně?

5.1.5. jsou přednější prioritou (doposud) schválené stavební úpravy objektu Vinice za cca 10 mil. Kč?

5.1.6. je přednější prioritou platit odměny čtrnácti uvolněným zastupitelům z celkových 26 koaličních?

6.  Jak bude s přiloženými podklady od České pošty, s.p., resp. údaji v nich obsažených, ze strany MČ Praha 10 naloženo?

6.1. Jaké konkrétní kroky a v jakém časovém horizontu budou za účelem obnovení dostupnosti poštovních služeb na území Prahy 10 následovat?

###### **Jaké byly odpovědi?**

Lakonicky řečeno, strohé.

-   Mezi Českou poštou, s.p. a MČ Praha 10 se uskutečnila dvě jednání. V dubnu a v květnu.
-   Z odpovědí od České pošty, s. p. a MČ Praha 10 jsme se dozvěděli, že ve vyjednávacím týmu za Prahu 10 byl pan Valovič (ODS), pan Lojda (TOP09) a pan Počarovský (TOP09).
-   Při druhé schůzce byla starostovi MČ Praha 10 nabídnuta informační schůzka s občany. Ta se však neuskutečnila.
-   Zápisy z jednání neexistují. Netušíme tak, jak pan Valovič proti omezení dostupnosti poštovních služeb „bojoval“.

Odpovědi na zbylé dotazy byly odmítnuty s odkazem, „_že výčet výše uvedených otázek jednoznačně představuje dotaz na názor, příp. zaujetí stanoviska, směřující na představitele MČ Praha 10, tj. starostu Ing. arch. Martina Valoviče a Bc. Radka Lojdu, místostarostu MČ Praha 10, kteří se jednání s Českou poštou, s.p. ve věci zachování provozu poštovních poboček na území MČ Praha 10“_  (účastnili).

Budeme se tedy ptát pana Valoviče i pana Lojdy na zářijovém jednání zastupitelstva nejen na nezodpovězené otázky, ale i na to, jak za dostupné poštovní služby „_zabojovali_“, abychom se, parafrází na slova pana Valoviče, „_nemuseli děsit_“. Prostě „_jak to vypadá, jestli se o tom bavili, jakým způsobem se to posouvá_„.  
Zatím se zdá, že ten „_boj_“ příliš litý nebyl.

**Nabídková kalkulace pro Prahu 10 od České pošty, s.p.: [Prezentace PP+ Praha 10](https://pirati10.cz/wp-content/uploads/2023/08/Prezentace-PP-Praha-10.pdf).**

![](https://pirati10.cz/wp-content/uploads/2023/08/CeskapostaII.png)


