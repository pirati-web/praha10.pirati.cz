---
date: 2023-03-06
category: blog
title: 'Útěk koaličních zastupitelů z kontrolního výboru'
layout: post
author: mediální tým
image: articles/2023/2023-03-05-utek-koalicnich-zastupitelu-z-kontrolniho-vyboru.png
tags:
---

Pokud  [sledujete](https://live.publicstream.cz/praha-10/2-zasedani-zastupitelstva-mestske-casti-praha-10-dne-30-1-2023-993)  politiku na Praze 10, tak Vám určitě neunikly trapnosti s volbou předsedy  [kontrolního výboru](https://praha10.cz/vedeni-a-sprava-mc/zastupitelstvo-mc/vybory/kontrolni-vybor)  (KoV). Koaliční zastupitelé si nevyzvedávají hlasovací lístky a tím sabotují volbu. Přesto se na sociálních sítích místostarosta David Kašpar chlubil, jak to pěkně v koalici vymysleli, když svoláním a řízením KoV pověřili Mgr.Adama Šilara.

Mgr.Šilar byl zjevně tak nadšený z nové „funkce“, že si nepřečetl ani usnesení, kterým byl zvolen, ani jednací řád výboru a už vůbec ne zákon. Přestože tedy bere 75 tis. Kč měsíčně, zneužil ke svolání tajemníka výboru a napodepisoval dokumenty, k jejichž podpisu nebyl zmocněn, čímž porušil zákon.

Když byli s těmito fakty on a další zástupci koalice na jednání KoV konfrontováni, po několika minutách zbaběle utekli z jednání výboru, který tak musel jednat bez nich. Což byla škoda, protože by se mohli vyjádřit v rámci zahájené „Kontroly nezákonnosti přisvojení si pravomocí předsedy KoV Mgr. Šilarem“.

Zbývá tak jen doufat, že na příštím zastupitelstvu bude už předseda KoV zvolen a všichni budeme ušetřeni tohoto nezákonného kutilství ze strany ODS, TOP 09 (Společně pro Prahu 10) a VLASTY.
