---
date: 2023-01-26
category: blog
title: 'Změna v pirátském zastupitelském klubu na Praze 10: Zuzanu Freitas Lopesovou nahradí Bohdana Holá'
layout: post
author: mediální tým
image: articles/2023/2023-01-26-zmena-v-piratskem-zastupitelskem-klubu.jpg
tags:
---

****** **Zuzana Freitas Lopesová rezignuje na post zastupitelky MČ Praha 10. Důvodem je nepochopitelné vynechání pirátské zastupitelky na úkor klubu zastupitelů SPD v poradních orgánech zastupitelstva. a rady.**  **Freitas Lopesovou za Piráty vystřídánahradí náhradnice Bohdana Holá.**

_”Čtyři roky jsem se snažila v zastupitelstvu MČ Praha 10 a v orgánech k tomu určených –- Výboru sociálním, Komisi bytové politiky a Výboru pro sport a volnočasové aktivity prosazovat odpovědnou sociální politiku. To znamená hájit zájmy zranitelných skupin obyvatel, těch, kdo se dostali do potíží a nedokážou si pomoci sami. Domnívala jsem se, že se zastupiteli hnutí Vlasta i s větší částí ODS jsme v tomto ve shodě. Velmi mne proto zaráží jejich příklon k politikům extremisticky a nedemokraticky zaměřeným. Vypadá to jako politický obchod “něco za něco”. SPD totiž na ustavujícím zastupitelstvu deklarovalo svými hlasy nové koalici podporu a rovněž svými hlasy podpořilo starostu při jeho volbě. Následně mne potom v komisi bytové politiky nahradil Stanislav Šimek (SPD), nemáme v ní tedy vůbec zastoupení. Dále ve_ _Výboru pro sport a volnočasové aktivity místo mě zasedá Josef Nerušil (SPD). Účast v sociálním výboru sociálním se ani nedostala “na stůl”. Podotýkám, že Piráti získali ve volbách dvakrát více mandátů a ani opoziční ANO není ve výborech a komisích opomenuto. Tento přístup bývalých koaličních partnerů je pro mne velkým zklamáním. O mne tu ale až tak nejde, napřu síly jinam. Především mám skutečně velké obavy o osudy těch našich obyvatel, za které jsme ve výše uvedených orgánech bojovali. Ne vše lze řešit represí a přesunem nepohodlných lidí “někam jinam”, což jsou metody a obvyklý přístup příslušníků strany, která mě nahradila,”_  vysvětluje důvody své rezignace Freitas Lopesová.

_“Ráda bych tímto poděkovala všem, kdo mi ve volbách dali hlas. Za současné situace je bohužel zjevné, že nebudu mít příležitost zastupovat jejich zájmy zde na MČ relevantním způsobem. Volnou kapacitu tedy napnu tam, kde to, jak se zdá, smysl mít bude, tedy na pražském Magistrátu hl. m. Prahy,” dodává Freitas Lopesová, která je od března náměstkyní ministra práce a sociálních věcí, vedla také pirátský resortní tým Práce a sociální věci._

Právě kvůli záměrnému zablokování snahy navázat na svou dosavadní práci zastupitelky MČ Praha 10 se Zuzana Freitas Lopesová rozhodla k 25. lednu tohoto roku na svůj mandát městské části rezignovat.

_“Je pro nás opravdu jen velmi těžko akceptovatené, když naše zastupitelka Zuzana Freitas Lopesová, která má agendu bydlení na starost i na MPSV a která právě v bytové komisi čtyři roky seděla a odváděla tam skvělou práci, je nyní nahrazena někým z nesystémového a populistického hnutí SPD. Bohužel zdá se, že spolupráce s těmito subjekty se pro ODS a TOP 09 stává přijatelnou normou. Není totiž náhodou, že díky hlasům SPD a Trikolory fungují jen velmi vratké koalice na Praze 12 a 15,_” říká k tomu předsedkyně zastupitelského klubu Jana Komrsková.

SPD získala v loňských zářijových volbách čtyři mandáty. Čtyřmi hlasy pak podpořila volbu nového starosty Martina Valoviče (ODS) a tím i novou koalici SPOLEČNĚ pro Prahu 10 a Vlasty a STAN s podporou KDU-ČSL. Piráti se ziskem 16,77 % obsadili v zastupitelstvu osm křesel a jsou nejsilnější opoziční stranou. V opozici je také hnutí ANO, které ve volbách získalo devět mandátů, ale hned po volbách jako zázrakem dva členové přešli do ODS a stali se velmi rychle jejími členy. I tato “podpora” se neobešla bez placené funkce předsedy výboru pro Jaroslava Štěpánka.

Finanční a datová analytička Bohdana Holá je členkou Pirátské strany od roku 2018.  _“Na Praze 10 bydlím od narození (Malešice, Zahradní Město a Strašnice). Jsem již druhé období předsedkyní SV Hřibská ve Strašnicích, takže realitu Prahy 10 dokážu vnímat jak z pozice občana a obyvatele tak z pohledu “ o úroveň výše” a hovořit o ní s veřejností. Ráda bych přispěla svou “troškou do mlýna” při kontrole rozpočtu a financování, přibližování práce úřadu veřejnosti, a nastavení a udržení poradenských služeb v souvislosti s cenami energií, rodinnými financemi a bydlením.”_
