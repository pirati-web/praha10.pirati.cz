---
date: 2023-08-22
category: blog
title: 'Místo pevné ceny za stavbu školky, možná „spropitné“ pro Hrdličku'
layout: post
author: mediální tým
image: articles/2023/2023-09-16-misto-pevne-ceny-za-stavbu-skolky-mozna-spropitne-pro-hrdlicku.png
tags:
---

Už i  [Hospodarske noviny](https://archiv.hn.cz/c1-67243520-radnice-si-za-stavbu-skolky-vyminila-pevnou-cenu-presto-mozna-zaplati-vic-vydelat-muze-hrdlicka-i-geosan)  si všimly naší kauzy kolem školky v Bajkalské ul.

Stejně jako my se podivují tomu, proč se Praha 10 nechala zastrašit blafováním stavebních společností Vistoria a Geosan a neoprávněné navýšení ceny zakázky o 16 milionů předala k posouzení rozhodčímu soudu, třebaže v běžném soudním řízení by pravděpodobně uspěla.Měla totiž všechny trumfy v rukávu.

To potvrzuje hodnocení vedoucího právníka protikorupční organizace Transparency International Jana Dupáka, který doslova říká: “_Městská část se rozhodla v tomto právním sporu přijít o své výhodné postavení. Zákon i uzavřená smlouva mluví jednoznačně v její prospěch a mohla pouze čekat, jestli se dodavatelé vůbec pokusí podat žalobu._”

Můžeme se pouze dohadovat, zda ustrašenost desítkové rady není skrytou snahou vyjít vstříc dlouholetému zákulisnímu hráči a majiteli firmy Vistoria  [Tomáši Hrdličkovi](https://cs.wikipedia.org/wiki/Tom%C3%A1%C5%A1_Hrdli%C4%8Dka_(politik))  (exODS). Nenechme se zmást ležérním výrokem desítkového lobbisty, že celá kauza je pod jeho rozlišovací schopnosti. 16 milionů nejsou žádné halíře u cesty.

Případ samozřejmě dál pečlivě sledujeme.
