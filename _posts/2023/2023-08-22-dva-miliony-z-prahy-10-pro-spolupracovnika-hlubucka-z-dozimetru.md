---
date: 2023-08-22
category: blog
title: 'DVA MILIONY Z PRAHY 10 PRO SPOLUPRACOVNÍKA HLUBUČKA Z DOZIMETRU'
layout: post
author: mediální tým
image: articles/2023/2023-08-22-dva-miliony-z-prahy-10-pro-spolupracovnika-hlubucka-z-dozimetru.png
tags:
---


###### Loni v červnu zastupitelstvo Prahy 10 odvolalo místostarostu Davida Kašpara (STAN) z Rady MČ, a to všemi hlasy (kromě zastupitelů koalice VLASTA) z důvodu jeho neschopnosti vysvětlit neprůhledné financování pražského hnutí STAN. Kašpar zastával již tehdy druhou nejvyšší stranickou funkci v Praze, a to pozici místopředsedy, hned vedle tehdejšího nechvalně známého pražského předsedy Petra Hlubučka.

Zatímco Hlubuček policií obviněn z korupce skončil, Kašpar zastává post místopředsedy pražského STANu a po volbách opět funkci místostarosty Prahy 10.

Po více než roce zde máme černé na bílém nové napojení Prahy 10 na aktéry odposlechů Dozimetru. Co je horší, spolupráce s postavami figurujícími v kauze Dozimetr na Praze 10 pokračuje. Posuďte sami:

Radní z Prahy 10 nedávno jednomyslně schválili pouze na základě poptávkového řízení téměř 2 miliony korun pro PR služby s názvem „Komunikační kampaň ke stěhování úřadu MČ Praha 10 do nové radnice“. Byla vybrána společnost Media:list s.r.o. a jediným jednatelem (a tudíž i statutárním orgánem) společnosti Media:list s.r.o. je pan Ondřej Křivka.

###### **Kdo je Ondřej Křivka?**  

Dřívější spekulace o napojení Ondřeje Křivky na kauzu Dozimetr potvrdil Deník N ve svém pondělním tištěném vydání:

“Vyšetřovatelé např. dospěli k závěru, že Redl Hlubučkovi platil jeho mediálního poradce Ondřeje Křivku. Odposlechy totiž zachytili, jak šéf skupiny přepočítává peníze a opakuje, že se “_musí zaplatit Ondra_”.

Policie tak shrnuje, že PR poradce (myšleno Ondřeje Křivku) neplatila strana, ale Redl. Tuto informaci podle Deníku N policii potvrdil také spolupracující obviněný podnikatel Pavel Dovhomilja.

Vítězná částka v poptávkovém řízení Prahy 10 dosáhla 1.942.000 Kč bez DPH. Další dva uchazeči nabídli své služby za 1.974.000 Kč bez DPH, resp. 1.990.000 Kč bez DPH. Je pozoruhodné, jak se uchazeči svorně sešli na tak podobných částkách těsně pod limitem zadávání podle zákona. Při ceně vyšší než 2 miliony korun by se tato služba musela podle zákona veřejně soutěžit. Nabídky tak dodali pouze  **předem určení**  dodavatelé, protože radnice poptávku nezveřejnila na profilu zadavatele, jak bývalo zvykem v minulém volebním období, když byli Piráti součástí koalice.

![‼️](https://static.xx.fbcdn.net/images/emoji.php/v9/t77/1/16/203c.png)**Tímto vyzýváme starostu Martina Valoviče (ODS) k okamžitému vypovězení smlouvy na základě nově zveřejněných skutečností.**

![](https://pirati10.cz/wp-content/uploads/2023/08/Redlna-fcb.png)

Výňatek z článku Deníku N:  [„Gazďovi máme dávat těch 500.“ Proč policie sledovala Gazdíkův mobil a jak spojuje Starosty s Redlem (denikn.cz)](https://denikn.cz/1214779/gazdovi-mame-davat-tech-500-proc-policie-sledovala-gazdikuv-mobil-a-jak-spojuje-starosty-s-redlem/)

Zdroje:

![👉](https://static.xx.fbcdn.net/images/emoji.php/v9/t51/1/16/1f449.png)[https://www.novinky.cz/…/krimi-redl-mel-hlubuckovi…](https://www.novinky.cz/clanek/krimi-redl-mel-hlubuckovi-najmout-pr-poradce-ten-to-odmita-40401825?fbclid=IwAR39LLvKyRCAABeaycTPgcBXci_-0SYXXjZkTWlg4bXJQOduGsudkd93Jg8)

![👉](https://static.xx.fbcdn.net/images/emoji.php/v9/t51/1/16/1f449.png)[https://denikn.cz/…/gazdovi-mame-davat-tech-500-proc…/](https://denikn.cz/1214779/gazdovi-mame-davat-tech-500-proc-policie-sledovala-gazdikuv-mobil-a-jak-spojuje-starosty-s-redlem/?fbclid=IwAR1i3vYiBcHNglD0EOGA6y_IR1TOp0tw6pS-cRhVRLrtonee-0ud3krqT_s)

![👉](https://static.xx.fbcdn.net/images/emoji.php/v9/t51/1/16/1f449.png)[https://praha10.pirati.cz/…/zastupitelstvo-prahy-10…](https://praha10.pirati.cz/aktuality/zastupitelstvo-prahy-10-odvolalo-kvuli-kauze-dozimetr-starostku-chmelovou-a-mistostarostu-kaspara.html?fbclid=IwAR2Dv1q_EYhFl8Juqbce1l35lhztlCwueMHJFZ5I-DXpEe4gIUUABkjkMV8)

![👉](https://static.xx.fbcdn.net/images/emoji.php/v9/t51/1/16/1f449.png)[https://or.justice.cz/ias/ui/rejstrik-firma.vysledky…](https://or.justice.cz/ias/ui/rejstrik-firma.vysledky?subjektId=872644&typ=UPLNY&fbclid=IwAR3Dhw3Y8r35yCQq_SsVf9zhHczx9V1ixk04xoeN_w4UtsfRzb9nAw6IHgg)

**O předmětné PR kampani jsme psali zde:**  [Proč utrácet tisíce, když lze utratit miliony?](https://pirati10.cz/proc-utracet-tisice-kdyz-lze-utratit-miliony/)
