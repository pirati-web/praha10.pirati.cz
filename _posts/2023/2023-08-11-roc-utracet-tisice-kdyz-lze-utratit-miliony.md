---
date: 2023-08-11
category: blog
title: 'Proč utrácet tisíce, když lze utratit miliony?'
layout: post
author: mediální tým
image: articles/2023/2023-08-11-roc-utracet-tisice-kdyz-lze-utratit-miliony.jpg
tags:
---

V roce 2021 se stěhoval Úřad práce ČR z Vršovic na Prahu 4. Informační kampaň o stěhování úřadu, která se týkala značného počtu obyvatel, byla efektivní i nízkorozpočtová.

###### Nyní se má stěhovat radnice

Radnice disponuje tiskovým oddělením.V zastupitelstvu máme raritu v podobě zastupitele pro oblast využívání komunikačních nástrojů za 75.514 Kč měsíčně, p. Adama Šilara z koalice VLASTAN.  
A změna je skutečně znát: náklady na infokampaň jsou stanoveny na  [těžko uvěřitelné 2 mil. bez DPH](https://smlouvy.gov.cz/smlouva/25383451?backlink=ro1ra)! Přesněji: vítězná částka dosáhla 1.942.000 Kč bez DPH. Další dva uchazeči nabídli své služby za 1.974.000 Kč bez DPH, resp. 1.990.000 Kč bez DPH. Je pozoruhodné, jak se uchazeči svorně sešli na tak podobných částkách těsně pod limitem pro veřejné zakázky malého rozsahu na dodávky a služby.

###### Zajímavostem ovšem není konec

Soutěž na kampaň vyhrála společnost Media:list s.r.o., jejímž společníkem byla  [do roku 2018 agentura Big Bang Media s.r.o](https://or.justice.cz/ias/ui/rejstrik-firma.vysledky?subjektId=872644&typ=UPLNY).  Firma, která byla jednou z těch agentur, které pro Prahu 10 před komunálními volbami v roce 2018 prováděly známý  [monitoring sociálních médií,](https://www.jana-komrskova.cz/news/monitoring-socialnich-siti-na-praze-10/?fbclid=IwAR02q_MoFTX87CV7GCwgsZHnfD8fOpomOj2Oowbjbt-yGloRNuX9Vz5wzo0)  viz obrázek níže.

![](https://pirati10.cz/wp-content/uploads/2023/08/Big-bang-media.png)

