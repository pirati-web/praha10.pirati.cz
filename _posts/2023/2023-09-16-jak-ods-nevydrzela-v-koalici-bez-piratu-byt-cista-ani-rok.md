---
date: 2023-09-16
category: blog
title: 'Jak ODS nevydržela v koalici bez Pirátů být čistá ani rok'
layout: post
author: mediální tým
image: articles/2023/2023-09-16-jak-ods-nevydrzela-v-koalici-bez-piratu-byt-cista-ani-rok.jpg
tags:
---


Minulý rok došlo po komunálních volbách ke změně rady, kdy ODS a koalice Vlasta vyměnila Piráty za TOP 09. V normální situaci by se jednalo o standardní změnu po volbách, ale Praha 10 bohužel není standardní městská část. Naší městské části se dříve přezdívalo „Zátoka sviní“, a to právě kvůli totálnímu provázání místní ODS s tzv. „pražskými kmotry“, mimo jiné s Tomášem Hrdličkou. Toto bylo již příliš i na ODS, a proto místní buňku raději úplně zrušila a založila novou s nadějí, že se zbaví vlivů kmotrů.

To fungovalo v minulém volebním období, kdy Piráti v rámci koalice hlídali ODS, aby se nevrátila do područí pana Hrdličky. Tomu však je v koalici s TOP 09 a VLASTOU konec a penězovody z městské kasy již tečou naplno.

**MŠ Bajkalská**
**Posledním a doposud největším odkloněním městských peněz pod vedením ODS je předražená výstavba mateřské školky Bajkalská.**

V roce 2021 se MČ Praha 10 rozhodla přistoupit k výstavbě mateřské školy v ulici Bajkalská. Podle Smlouvy o dílo, která byla uzavřena se sdružením firem GEOSAN GROUP a. s. a VISTORIA CZ a.s. (vlastněna T. Hrdličkou), byla vysoutěžená **cena původně stanovena na 128.926.466,58 Kč bez DPH. Avšak prostřednictvím několika dodatků byla cena nakonec navýšena na 137.817.902,70 Kč bez DPH. I to bylo pro ODS a pražského kmotra málo a od února 2022 požaduje doplatit dalších více jak 16 milionů!**

**Klíčový bod sporu**
**Klíčovým bodem v tomto sporu se stává ustanovení smlouvy o dílo, kterým MČ Praha 10 zafixovala cenu ve Smlouvě o dílo. To stanoví, že zhotovitel nesmí měnit cenu díla kvůli změně kurzu měny nebo zvýšení cen materiálů a pracovních sil během realizace projektu.**

Přesto se od února 2022 zhotovitel pokouší prosadit dodatek, který by zvýšil cenu díla o více než 16 milionů Kč. MČ Praha 10 však na základě právního stanoviska advokátní kanceláře, podle kterého na takové navýšení zhotovitel nemá nárok. Proto v minulosti tuto žádost hlasy Pirátů v tehdejší radě odmítla. Dnes je situace jiná …

V prosinci 2022 jsme k tématu psali  **[zde](https://pirati10.cz/16-000-000-vanocni-darek-pro-tomase-hrdlicku/)**.
