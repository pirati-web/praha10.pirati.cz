---
date: 2023-07-19
category: blog
title: 'Praha 10 připravuje umlčení opozice v radničních novinách'
layout: post
author: mediální tým
image: articles/2023/2023-07-19-praha-10-pripravuje-umlceni-opozice-v-radnicnich-novinach.jpg
tags:
---


**Desítková radnice se pod vedením ODS stále více uzavírá. Navzdory tomu, že v tomto volebním období máme v zastupitelstvu raritu v podobě uvolněného zastupitele pro oblast využívání komunikačních nástrojů MČ Praha 10, pana  [Adama Šilara](https://praha10.cz/urad-mc/kontakty-a-uredni-hodiny/adresar-zamestnancu-uradu/jednotka/view/idosoby/54551/adam-silar-kancelar-starosty)  z koalice VLASTAN, má aktuální nápad vládnoucí koalice snahu omezit projevy opozičních zastupitelů v radničním měsíčníku Praha 10.**
Snahou koalice je změnit znění  _„[Statutu](https://praha10.cz/LinkClick.aspx?fileticket=CJZ-pMpouZ0%3d&tabid=3751&portalid=0)_ _[měsíčníku  Praha 10](https://praha10.cz/mesicnikpraha10) a pravidla jeho vydávání_“.

Navrhovaná úprava bodu 7. v čl. 7 (viz obrázek níže) radikálně omezuje prostor pro uveřejnění názorů opozičních zastupitelů na záležitosti, které se týkají městské části Praha 10.

-   **Ze současných 12 příspěvků**, kdy každá zastupitelský klub má možnost uveřejnit až 3 příspěvky jednotlivých zastupitelů v každém vydání periodika Praha 10

se navrhuje

-   radikální zúžení  **na pouze JEDEN**  (sic!) příspěvek za zastupitelský  klub, tedy na celkem pouze 5 příspěvků v každém vydání.

K výše uvedenému je třeba dodat, že politici současné vládní koalice v Praze 10 využívají k publikování svých názorů v každém vydání celostránkový úvodník, navíc jsou často citování v textech věnujícím se dění v Praze 10. Opoziční zastupitelé mají možnost se vyjadřovat pouze ve „svém“ sloupku o rozsahu 1100 znaků vč. mezer.

**Navrhovanou úpravu považujeme za diskriminační a výrazně omezující názorovou pluralitu.**

![](https://pirati10.cz/wp-content/uploads/2023/07/V%C3%BDst%C5%99i%C5%BEek_Status.png)
