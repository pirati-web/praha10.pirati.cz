---
date: 2024-02-15
category: blog
title: 'Otevřený dopis panu Martinovi Valovičovi, t.č. starostovi'
layout: post
author: mediální tým
image: articles/2024/2024-02-15-otevreny-dopis-panu-martinovi-valovicovi-t-c-starostovi.jpg
tags:
---

Vážený pane starosto,

na podzim tohoto roku končí dvě významné zakázky ovlivňující život a chod městské části Praha 10:

-   úklid chodníků a svozu odpadkových košů;
-   správa a údržba ploch veřejné zeleně na území MČ Praha 10.

Ze společného jednání Výboru pro životní prostředí a Výboru pro strategické investice ve středu 7.2.2024, které se zabývalo pouze zakázkou na údržbu veřejné zeleně za více než 300 milionů korun, jsme nabyli velké znepokojení, ke kterému nás vede:

-   **Zcela netransparentní**  přístup MČ Praha 10:
    -   Zadání zakázky bude nově schvalováno pouze Radou MČ Praha 10. Ačkoliv v letech 2016, 2017, 2019 o zadání zakázek a jejich parametrů rozhodovalo vždy Zastupitelstvo MČ Praha 10.
    -   Zájem opozice na účasti v hodnotící komisi byl koaličními členy obou výborů ODMÍTNUT.
-   **Výrazná časová tíseň**  v rámci, které má soutěž na veřejnou zakázku proběhnout;
    -   V minulosti trvalo hodnocení přibližně rok.
    -   MČ Praha 10 nemá připraven krizový scénář pro případ, že soutěž nebude vyhodnocena včas.
-   **Hodnocení zakázky**  – vysoká váha subjektivního hodnocení, jehož legitimitu a využití ve veřejné správě nebyl gesční radní Maršálek schopný obhájit, vysvětlit ani doložit.
-   Zakázka na  **úklid chodníků**  ve správě MČ  **a**  **svoz odpadkových košů**  nebyla zatím vůbec představena a zatím není připravena, přestože smlouvy s dodavateli končí také v průběhu tohoto roku.

Výše uvedené skutečnosti vážně ohrožují základní služby pro občany Prahy 10.

Cílem našich požadavků je, stejně jako v minulosti, zajistit co možná největší otevřenost, transparentnost a dále zlepšit služby občanům poskytované v oblasti péče o veřejný prostor.

Proto Vás, pane starosto, jako statutárního zástupce MČ Praha 10, vyzýváme k převzetí Vaší politické odpovědnosti a k rychlé intervenci, aby nedošlo ke krizovým situacím. **Současně Vás žádáme o neprodlené svolání Zastupitelstva MČ Praha 10, kterému budou ke schválení předložena zadání výše zmíněných veřejných zakázek.**

S pozdravem,

**za zastupitelský klub Piráti Praha 10  
****Ing. Jana Komrsková, předsedkyně klubu**
