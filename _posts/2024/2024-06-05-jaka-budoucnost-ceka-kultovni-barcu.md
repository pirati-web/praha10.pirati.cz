---
date: 2024-06-05
category: blog
title: 'Jaká budoucnost čeká kultovní „Barču“?'
layout: post
author: mediální tým
image: articles/2024/2024-06-05-jaka-budoucnost-ceka-kultovni-barcu.jpg
tags:
---

###### **KD Barikádníků se podařilo v roce 2022 zachránit před [odsvěřením](https://www.facebook.com/photo/?fbid=1468376386897382&set=a.458982864503411)  ze správy MČ Praha 10. Odsvěření prosazoval zastupitel D. Kašpar (VLASTAN). Další kroky pro záchranu „Barči“ v tomto volebním období nenastaly. Budova se nachází ve špatném technickém stavu.**

Ve  [zprávě](https://smlouvy.gov.cz/smlouva/25944271?backlink=b7it6)  o průzkumných pracích a posouzení KD Barikádníků z prosince 2023, kterou přikládáme na konec článku, se uvádí:

Po posouzení celkového stavu objektu lze konstatovat, že stávající stav vykazuje nejen standardní známky opotřebení, ale i některé  **zásadní**  vady, které je třeba  **neodkladně**  řešit:

-   Vlhkost
-   Zatékání do prostoru krovu
-   Napadení krovu mykologicky a dřevokazným hmyzem
-   Střešní krytina obsahující azbest
-   Neexistující větrání a chlazení prostoru sálu

Zásadnější se však jeví celkový stav morálního zastarání objektu, který neodpovídá současným požadavkům kladeným na provozní, hygienické, tepelně technické, akustické a další požadavky na obdobná zařízení.

Proti celkové rekonstrukci, kterou by objekt bezesporu zasluhoval, hovoří jeho přežité a nevyhovující dispoziční, provozní a hygienické řešení. Restaurace s odbytem a zázemím nevyhovuje současným hygienickým požadavkům na manipulaci a zpracování potravin, křížení provozů apod. Objekt nedisponuje dostatečným hygienickým, provozním a skladovým zázemím. Neexistuje přístup osob se zdravotním postižením. V neposlední řadě je třeba brát v úvahu, že případná celková rekonstrukce objektu vyvolá požadavky na dnes neplněné normové požadavky na parkování v klidu, zatížení okolních domů hlukem z provozu apod.

Smysluplnost celkové rekonstrukce objektu doporučujeme prověřit studií, která by ověřila reálnost revitalizace objektu ve stávajícím hmotě a dispozičním řešení při splnění všech současných normových požadavků kladených na obdobná zařízení.

Hrubý odhad investičních nákladů na rekonstrukci budovy činí 90 mil. Kč bez DPH.

V úvahách investičních záměrech je třeba mj. zohlednit dlouhodobě odkládanou rekonstrukci vily K. Čapka, nutnost rozšíření kapacit ZŠ a MŠ a v neposlední řadě řešení sídla radnice.

Z uvedeného je evidentní, že před současným vedením Prahy 10 je zásadní otázka, jak s „Barčou“ naložit. Zatím to ani po půl roce netuší.

###### **Víme, jak s Barčou dál? Nevíme ..**

Na  [oficiální dotazy](https://praha10.cz/urad-mc/zakonne-informace/informace-podle-zakona-106-1999-sb)  ohledně:

-   předložení veškerých s průzkumem objektu souvisejících dokumentů vyhotovených po dokončení průzkumu, tj. v letošním roce (např. projednání v pracovních skupinách, komisích, vyhledání pro rekonstrukci objektu vhodných dotačních titulů, podání dotačních žádostí na rekonstrukci objektu, apod);
-   sdělení (alespoň rámcového) harmonogramu kroků v rámci příprav i samotné rekonstrukce KD Barikádníků, specifikaci formy rekonstrukce objektu – zadání rekonstrukce;
-   informování veřejnosti o rekonstrukci KD Barikádníků,

přišla následující oficiální odpověď:

_Povinný subjekt konstatuje, že nedisponuje ani nikdy nedisponoval uvedenými informacemi ani dokumenty. Ohledně předložení veškerých vyhotovených dokumentů souvisejících s dokončením průzkumu povinný subjekt konstatuje, že v letošním roce žádné související dokumenty nemá k dispozici. Po dokončení průzkumu jsou výstupy ve fázi vyhodnocování a výsledek nelze předem předjímat. Povinný subjekt nedisponuje ani nikdy nedisponoval harmonogramem kroků v rámci příprav ani samotné rekonstrukce._

_Povinný subjekt se nachází ve fázi vyhodnocování podkladů z dokončeného průzkumu. V současné době není žádná rekonstrukce Kulturního domu Barikádníků schválena. Není zpracována projektová dokumentace, proto povinný subjekt nemá k dispozici žádný harmonogram ani rámcový harmonogram, a nejsou mu známy ani specifikace formy rekonstrukce objektu. S ohledem na uvedené povinný subjekt nedisponuje ani informací, zda a kdy proběhne informování veřejnosti o rekonstrukci, která není schválena, ani nejsou známy rámcové kroky, které povinný subjekt bude činit._

Úvahy o výstavbě  [rozhledny á 60 mil. Kč v Malešickém parku](https://pirati10.cz/proc-chce-praha-10-v-malesickem-parku-stavet-rozhlednu/)  se jeví být v nastíněném kontextu za, slovy klasika, unáhlené až zbrklé.

**Ke stažení:**

-   [CELKOVÉ VYHODNOCENÍ PRŮZKUMU](https://pirati10.cz/wp-content/uploads/2024/06/CELKOVE-VYHODNOCENI-PRUZKUMU.pdf)
-   [HRUBÝ ODHAD INVESTIČNÍCH NÁKLADŮ](https://pirati10.cz/wp-content/uploads/2024/06/HRUBY-ODHAD-INVESTICNICH-NAKLADU-1.pdf)
