---
date: 2024-03-27
category: blog
title: 'Seznamte se s vaší novou kamarádkou: Úřední deskou'
layout: post
author: mediální tým
image: articles/2024/2024-04-12-seznamte-se-s-vasi-novou-kamaradkou-uredni-deskou.png
tags:
---

###### **Seznamte se s vaší novou kamarádkou: Úřední deskou. To je ta vývěska na radnici nebo e-vývěska na  [https://edeska.praha10.cz/](https://l.facebook.com/l.php?u=https%3A%2F%2Fedeska.praha10.cz%2F%3Ffbclid%3DIwAR2d9Yy3d1415Bgd1V0SzZ854BXOjSF_DFPfQA7E7Q56O_4jk0Nco-Jg6kU_aem_AbRyRc8E5JtRRlBIYkYfoMxv56S5NOT9dEWVHhjtNhjRoGRwLRlHkw5abRXtrbsRXMqlyvDS1ajCVcb7K2bUHn7H&h=AT1MYhQ1AorV_fcpU6Ojc5C0rEES6vMBTV13bVCqvdcrQ_h2Ck7cEuvx9jPxR42ciN3-zkj-fY6Fn9fg2z-GS_xP1cBH6rsbTD3wlOSaCO3ANbgzC7Jsatha2kZYBEgIf7fdww).**

Když se s ní skamarádíte, dozvíte se o tom, co se chystá ve vašem okolí. Pak se snad se stihnete ubránit, když vám nějaký pološílený developer bude chtít ukrajovat z kvality života svým “projektem” na samé hraně normy nebo si onu normu přiohne ve svůj prospěch.  
OC Květ, ulice: Magnitogorská, Novorossijská či Michelangelova jsou  **varovná mementa**  z poslední doby. Články o jejich causách naleznete na našem webu.

Občas se na úřední desce objeví informace, která se týkají přímo vás. Například, když přímo vedle vašeho domu chce někdo začít něco stavět. Máte možnost se vyjádřit a bránit, ale musíte se o tom  **dozvědět včas**. Opravdu nejde spoléhat na to, že aktuálně vládnoucí zastupitelé budou dělat čest svému jménu a zastupovat občany před silnějšími (např. developery).

Úřední deska ÚMČ Prahy 10 je taková tajnosnubná žertéřka. Neukazuje všechno najednou. Nejde si na ní jednoduše nastavit „hlídače“, který vám dá hned vědět, když se něco děje.

Je proto lepší se spolehnout na svoje oči a každý den si třeba u kávy vyhradit čtvrt hodiny, abyste se podívali, co je u vás nového. Nebo si tu práci rozdělit se sousedy. Nic tak dobře nespojí sousedy jako nějaký nesmyslný projekt, který někdo protlačil na tajňačku v něčím sousedství na sílu.  
Jde však o to, aby pro vás nebylo pozdě …
