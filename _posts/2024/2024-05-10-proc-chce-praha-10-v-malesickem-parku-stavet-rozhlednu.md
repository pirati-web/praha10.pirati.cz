---
date: 2024-05-10
category: blog
title: 'Proč chce Praha 10 v Malešickém parku stavět rozhlednu?'
layout: post
author: mediální tým
image: articles/2024/2024-05-10-proc-chce-praha-10-v-malesickem-parku-stavet-rozhlednu.jpg
tags:
---


###### Praha 10 chce v Malešickém parku postavit rozhlednu.

Na návrh už vypsala architektonickou soutěž, předpokládané náklady jsou 60 milionů. Další náklady bude generovat údržba. Navíc pokud by rozhledna byla podle aktuálních trendů ze dřeva, je pravděpodobné, že cca za 10 let bude městská část muset vynaložit další náklady na její obnovu.

A já se ptám, proboha proč rozhlednu? Ptal se někdo na názor lidí, kteří park reálně využívají?

Malešickým parkem chodím s kočárkem skoro každý den a domnívám se, že rozhledna, z které bychom koukali z výšky na nedalekou spalovnu**,**  tam opravdu nikomu nechybí.

Spíš by bylo fajn něco udělat s vodními prvky, které v létě pravidelně zezelenají a stávají se tak zdravotně závadnými pro děti, které se v nich cachtají. Ani nemluvě o tom, že rozhlednu městská část plánuje stavět v době, kdy nemá peníze na opravu vlastní radnice, na nová místa v MŠ a ZŠ, na opravu bytového fondu a další věci, které jsou důležitější než rozhledna.

V zadání soutěže na rozhlednu ve  [**věstníku veřejných zakázek**](https://tenderarena.cz/dodavatel/seznam-profilu-zadavatelu/detail/Z0000859/zakazka/682170)  stojí: „_Cílem je realizovat ‚šperk – jednoduchý, funkční, krásný‘. Umístit třešničku na dortu, kterým je již fungující Malešický park._“ Skoro to vypadá, že se Praha 10 chová jako hospodyně, která si jde kupovat prsten do zlatnictví, a přitom jí padá dům na hlavu.

Zuzana Lajksnerová  
zastupitelka
