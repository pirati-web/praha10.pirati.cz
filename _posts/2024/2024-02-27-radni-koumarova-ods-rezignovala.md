---
date: 2024-02-27
category: blog
title: 'Radní Koumarová (ODS) rezignovala'
layout: post
author: mediální tým
image: articles/2024/2024-02-27-radni-koumarova-ods-rezignovala.jpg
tags:
---

****** Místostarostka Prahy 10 – Olga Koumarová (ODS) rezignovala na funkci členky Rady MČ Praha 10 i na mandát zastupitelky. V zastupitelstvu tak definitivně končí. Hovoří se o „bouřlivém“ odchodu.

„Místostarostka pro investice do školských objektů a rozpočet byla dlouhodobě terčem kritiky našich zastupitelů. Její působení je spojeno s celou řadou manipulací a pochybných smluv, na které bylo podáno i trestní oznámen_í,“ říká náš zastupitel Petr Beneš. Např.:

-   **Protiprávní manipulace s položkami v rozpočtu ve výši několika desítek milionů korun.**

-   **Snaha o zjednání nepovolené výhody při zadávání veřejné zakázky.**

-   **Neochota či neschopnost reagovat na dotazy zastupitelů.**

-   **Personální rozvrat ekonomického odboru úřadu.**

-   **Neoblomná vůle hledat cestu, jak** **společnostem okolo lobbisty Tomáše Hrdličky zaplatit domnělou kompenzaci za výstavbu MŠ Bajkalská ve výši cca 16 milionů korun.**

-   **Neschopnost rozeznat, zda je v rozpočtu zahrnuto 250 mil. kontribucí od developerů či nikoliv.**

-   **Bezprecedentní selhání při projednávání návrhu rozpočtu, kdy rozdíl v řádu milionů a miliard není rozdíl.**

-   **Opakované opravování velkého množství chyb v překládaných materiálech.**

  
Uvedený výčet pouze rámcově nastiňuje rok a čtvrt „_práce_“ Olgy Koumarové v pozici místostarostky pro oblast financí a rozpočtu.

Piráti opakovaně na nedostatky paní Koumarové upozorňovali, opakovaně pomáhali její excesy na jednání zastupitelstva opravovat. Piráti dokonce v srpnu 2023 podali  **trestní oznámení**, aby zabránili vyvedení 16 milionů ve formě vícenákladů u stavby MŠ Bajkalská v rámci rozhodčího řízení (arbitráže), tedy procesu, který je pro veřejnou správu zcela nevhodný, jak dokládá příklad tunelu Blanka z neblahé éry primátora Béma. Mimochodem, stejný člověk, který za Prahu projel tunel Blanka, měl ve sporu o 16 milionů zastupovat i Prahu 10.

Vše má však svou mez, a i nám definitivně došla s neumětelstvím paní Koumarové trpělivost. Proto jsme doručili odd. rady a zastupitelstva MČ Praha 10 oficiální návrh na odvolání paní Koumarové z pozice místostarostky městské části Praha 10.

S ohledem na neutěšené působení paní Koumarové jsme měli důvodnou obavu, že její setrvání ve funkci místostarostky je pro Prahu 10 spojeno s neúměrnými riziky. Paní Koumarová nejednala jako řádný hospodář.

Za pravdu našim obavám dávají i výstupy z mimořádné kontroly zaměřené na zadávání veřejných zakázek malého rozsahu vedené ÚMČ Praha 10 na základě Příkazu tajemnice úřadu.  
O to více nás rezignace paní Koumarové těší.

Olga Koumarová měla v gesci také investice do budov ZŠ. V kontextu nastíněných skutečností patrně není náhoda, že slibovaný **termín otevření rekonstruované ZŠ V Olšinách k 1. září 2024 nebude dodržen**. Stavba naopak vykazuje opakované  **vícenáklady**. Fakt, že zásadní činnosti technického dozoru stavby a BOZP vykonávaly Prahou 10  **neschválené osoby**, o čemž místostarostka Koumarová věděla nebo měla vědět, patrně již nijak nepřekvapí.
