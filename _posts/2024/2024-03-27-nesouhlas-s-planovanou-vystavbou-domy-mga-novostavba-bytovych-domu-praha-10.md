---
date: 2024-03-27
category: blog
title: 'Nesouhlas s plánovanou výstavbou „Domy MGA – Novostavba bytových domů, Praha 10“'
layout: post
author: mediální tým
image: articles/2024/2024-03-27-nesouhlas-s-planovanou-vystavbou-domy-mga-novostavba-bytovych-domu-praha-10.jpg
tags:
---


###### Na program jednání zastupitelstva MČ Praha 10 konaném z pondělí 25.3. na úterý 26.3. se díky  **iniciativě občanů**  podařilo zařadit bod věnující se záměru výstavby „Domů MGA“ (dále jen „Stravba“) v lokalitě ulice Michelangelova.

Domy mají vyrůst na zelených pozemcích mezi budovou supermarketu Tesco a nynější zástavbou v Michelangelově ulici. Podle žádosti o stavební povolení půjde o tři domy, z nichž dva budou propojeny společným podzemním podlažím.

###### Co občany zejména znepokojuje?

1.  **Dopravní obsluha**  – stavba počítá počítá s dopravní obsluhou přes současnou zástavbu ulicemi Mirošovická a Michelangelova, v níž je nedostatečná dopravní infrastruktura a pro obsluhu plánovaných domů nepostačuje příjezdová komunikace!

V ulici Mirošovická a Michelangelova je obousměrný provoz veden v šířce komunikace cca 4 – 6 metrů, a s ohledem na hustotu zastavění tak průjezdnost není plynulá již dnes. Protijedoucí automobily se zde v trase úzké komunikace běžně vyhýbají přes chodník a ohrožují tak chodce a provoz na komunikaci pro pěší. Zvýšená četnost automobilů tento stav ještě zhorší a sníží tak bezpečnost občanů této oblasti!

2.  Stavba plánuje 200 nových bytových jednotek a jejich budoucí obyvatelé provoz v příjezdových ulicích několikanásobně  **zahustí a znepřehlední**. V budoucnu lokalitu ovlivní městský okruh vedoucí z ulice V Olšinách těsně za ulicí Mirošovická. Již dnes je doprava v dané oblasti na hranici únosnosti a není tak v zájmu občanů Prahy 10 dopravu nadále zahušťovat.

3.  Po dobu výstavby Stavby se budou ulicí Mirošovická a Michelangelova pohybovat  **velká a těžká nákladní auta**, což bude pro místní obyvatele obrovská zátěž a okolní domy budou opět trpět otřesy těžkých aut, stejně jako při předešlých třech výstavbách, při kterých došlo k poškození místní infrastruktury, a jejichž následky doposud nikdo nekompenzoval. V souvislosti se třemi proběhlými projekty, které se v ulici Michelangelova postavily, jsme si společenskou součinnost s výstavbou nových bytů v Praze „vybrali“ – to se odrazilo na aktuální  **špatné průjezdnosti ulic**  a  **ztrátě dětského hřiště**.

4.  Povolovaná příjezdová cesta k nové Stavbě a budoucí obyvatelé Stavby způsobí  **ztrátu množství parkovacích míst**. Ulice Mirošovická a Michelangelova navíc slouží jako příjezdové komunikace pro dvě další ulice, a to ulici Donatellova a Raffaelova včetně parkování.

5.  Stavba  **zlikviduje stávající plochy zeleně**  v sousedství a zásadně ovlivní podobu životního prostředí v okolí. Nesouhlasíme s vykácením desítek vzrostlých stromů a rozsáhlých křovin! Zeleň je útočištěm volně žijících živočichů, poskytuje relaxační vyžití celých rodin včetně pejskařů a jejich čtyřnohých kamarádů. Ve vysokých letních teplotách, jsou právě vzrostlé stromy tím, co zlepšuje klimatickou odolnost v již tak zastavěné lokalitě.

![](https://pirati10.cz/wp-content/uploads/2024/03/PredaPo1-300x221.jpg)

PŘED

![](https://pirati10.cz/wp-content/uploads/2024/03/PredaPo2-300x221.jpg)

PO

Občané proto žádají MČ Praha 10, aby využily veškerých jim dostupných prostředků pro to, aby zabránily výstavbě uvedených „Domů MGA – Novostavba bytových domů, Praha 10“ a pečovaly tak o potřeby svých občanů, a současně s tím, aby využily veškerých jim dostupných prostředků pro minimalizaci negativních zásahů případného vybudování Stavby do okolí ulic Mirošovická a Michelangelova.

Za výše uvedeným účelem proto vypsali **[petici](https://portal.gov.cz/e-petice/539-nesouhlas-s-vystavbou-domy-mga-ulice-michelangelova-v-ku-strasnice-praha-10)** a  **[žádost o projednání](https://www.petice.com/adost_o_zaazeni_bodu_na_program_zasedani_zastupitelstva_mstske_asti_praha_10_-_vystavba_dom_mga?fbclid=IwAR0WVZ3NH8imL_cVz70GjZmUJSse9PZuGbKZ7P1k8CGJOnK6O9_7yV9KtFA_aem_AR53kYsIIfo41hkJKWQCZkPLyptKpsMDgE6HqIH1r3S818bBbDyZBGWH9sTJMV_O-cEtf0gI4dP_c2exmnhcK9xU)**.

###### **Jak to dopadlo?**

Zastupitelé po delší diskusi přijali usnesení, podle něhož bude radnice ve všech případných řízeních k projektu, ve kterých bude účastníkem, uplatňovat negativní stanoviska. Zároveň do rozhodnutí NSS pozastaví zvažovaný prodej pozemků u metra Skalka stejnému investorovi, který je chce využít pro další bytový projekt. Zastupitelstvo také uložilo radě zahájit jednání s firmou tak, aby oba projekty reflektovaly zájmy místních obyvatel.

![](https://pirati10.cz/wp-content/uploads/2024/03/PredaPo3usn-768x1024.jpg)

Náhled znění navrženého usnesení zastupitelstva krátce po projednání

Podobu záměru v Michelangelově ulici na jednání za místní obyvatele kritizoval Peter Michajlov. Stávající bytové domy by podle něj byly novou výstavbou  **zcela zastíněny**. Velmi problematická pak je dopravní situace, protože pro celou oblast je pouze jeden vjezd a výjezd z Úvalské ulice a už teď je průjezdnost velmi komplikovaná.

**Stejná lokalita, stejný developer**

Radnice překvapivě v současnosti jedná s investorem o prodeji městských pozemků, které developer potřebuje pro další projekt u metra Skalka. To kritizují opoziční „desítkoví“ Piráti, podle kterých s ohledem na přístup firmy k projektu v Michelangelově ulici není na místě jí jakkoliv vycházet vstříc. Za nedostatečné označili přijaté usnesení, že pozemky radnice neprodá jen do rozhodnutí NSS, a neúspěšně navrhli vlastní, které by prodej zakázalo úplně.

Po zveřejnění lze videozáznam i stenozáznam z jednání zastupitelstva nalézt  [zde](https://praha10.cz/vedeni-a-sprava-mc/zastupitelstvo-mc).
